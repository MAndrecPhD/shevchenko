<?xml version="1.0" encoding="UTF-8"?>
<!DOCTYPE TEI PUBLIC "-//TEI P5//DTD Main Document Type//EN" "tei_all.dtd">
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>
          <!-- supply a title -->
        </title>
      </titleStmt>
      <publicationStmt>
        <p>
          <!-- supply publication information -->
        </p>
      </publicationStmt>
      <sourceDesc>
        <p>
          <!-- supply information about the source -->
        </p>
      </sourceDesc>
    </fileDesc>
  </teiHeader>
  <text>
    <body>
      <div1 type="poem">
        <head>«НЕ ЗАВИДУЙ БАГАТОМУ...»</head>
        <docDate>1845</docDate>
        <lg type="stanza">
          <l>Не завидуй багатому,</l>
          <l>Багатий не знає</l>
          <l>Ні приязні, ні любові — </l>
          <l>Він все те наймає.</l>
          <l>Не завидуй могучому,</l>
          <l>Бо той заставляє.</l>
          <l>Не завидуй і славному,</l>
          <l>Славний добре знає,</l>
          <l>Що не його люди люблять,</l>
          <l>А ту тяжку славу,</l>
          <l>Що він тяжкими сльозами</l>
          <l>Вилив на забаву.</l>
          <l>А молоді як зійдуться,</l>
          <l>Та любо та тихо,</l>
          <l>Як у раї, — а дивишся:</l>
          <l>Ворушиться лихо.</l>
          <l>Не завидуй же нікому,</l>
          <l>Дивись кругом себе,</l>
          <l>Нема раю на всій землі,</l>
          <l>Та нема й на небі. </l>
        </lg>
      </div1>
      <div1 type="poem">
        <head>«НЕ ЖЕНИСЯ НА БАГАТІЙ...»</head>
        <docDate>1845</docDate>
        <lg type="stanza">
          <l>Не женися на багатій,</l>
          <l>Бо вижене з хати,</l>
          <l>Не женися на убогій,</l>
          <l>Бо не будеш спати.</l>
          <l>Оженись на вольній волі,</l>
          <l>На козацькій долі,</l>
          <l>Яка буде, така й буде,</l>
          <l>Чи гола, то й гола.</l>
          <l>Та ніхто не докучає</l>
          <l>І не розважає — </l>
          <l>Чого болить і де болить,</l>
          <l>Ніхто не питає.</l>
          <l>Удвох, кажуть, і плакати</l>
          <l>Мов легше неначе;</l>
          <l>Не потурай: легше плакать,</l>
          <l>Як ніхто не бачить.</l>
        </lg>
      </div1>
      <div1 type="poem">
        <head>ЄРЕТИК</head>
        <docDate>1845</docDate>
        <head type="dedication">ШАФАРИКОВІ</head>
        <lg type="stanza">
          <l>Запалили у сусіда</l>
          <l>Нову добру хату</l>
          <l>Злі сусіди; нагрілися</l>
          <l>Й полягали спати,</l>
          <l>І забули сірий попіл</l>
          <l>По вітру розвіять.</l>
          <l>Лежить попіл на розпутті,</l>
          <l>А в попелі тліє</l>
          <l>Іскра огню великого.</l>
          <l>Тліє, не вгасає,</l>
          <l>Жде підпалу, як той месник,</l>
          <l>Часу дожидає,</l>
          <l>Злого часу. Тліла іскра,</l>
          <l>Тліла, дожидала</l>
          <l>На розпутті широкому,</l>
          <l>Та й гаснути стала.</l>
        </lg>
        <lg type="stanza">
          <l>Отак німота запалила</l>
          <l>Велику хату. І сім’ю,</l>
          <l>Сім’ю слав’ян роз’єдинила</l>
          <l>І тихо, тихо упустила</l>
          <l>Усобищ лютую змію.</l>
        </lg>
        <lg type="stanza">
          <l>Полилися ріки крові,</l>
          <l>Пожар загасили.</l>
          <l>А німчики пожарище</l>
          <l>Й сирóт розділили.</l>
          <l>Виростали у кайданах</l>
          <l>Слав’янськії діти,</l>
          <l>І забули у неволі,</l>
          <l>Що вони на світі!</l>
          <l>А на давнім пожарищі </l>
          <l>Іскра братства тліла,</l>
          <l>Дотлівала, дожидала</l>
          <l>Рук твердих та смілих.</l>
          <l>І дождалась... Прозрів єси</l>
          <l>В попелі глибоко</l>
          <l>Огонь добрий смілим серцем,</l>
          <l>Смілим орлім оком!</l>
          <l>І засвітив, любомудре,</l>
          <l>Світоч правди, волі...</l>
          <l>І слав’ян сім’ю велику</l>
          <l>Во тьмі і неволі</l>
          <l>Перелічив до одного,</l>
          <l>Перелічив трупи,</l>
          <l>А не слав’ян. І став єси</l>
          <l>На великих купах,</l>
          <l>На розпутті всесвітньому</l>
          <l>Ієзекіїлем,</l>
          <l>І — о диво! трупи встали</l>
          <l>І очі розкрили,</l>
          <l>І брат з братом обнялися</l>
          <l>І проговорили</l>
          <l>Слово тихої любові</l>
          <l>Навіки і віки!</l>
          <l>І потекли в одно море</l>
          <l>Слав’янськії ріки!</l>
        </lg>
        <lg type="stanza">
          <l>Слава тобі, любомудре,</l>
          <l>Чеху-слав’янине!</l>
          <l>Що не дав ти потонути</l>
          <l>В німецькій пучині</l>
          <l>Нашій правді. Твоє море</l>
          <l>Слав’янськеє, нóве!</l>
          <l>Затого вже буде повне,</l>
          <l>І попливе човен</l>
          <l>З широкими вітрилами</l>
          <l>І з добрим кормилом,</l>
          <l>Попливе на вольнім морі,</l>
          <l>На широких хвилях.</l>
          <l>Слава тобі, Шафарику,</l>
          <l>Вовіки і віки!</l>
          <l>Що звів єси в одно море</l>
          <l>Слав’янськії ріки! </l>
          <l>Привітай же в своїй славі</l>
          <l>І мою убогу</l>
          <l>Лепту-думу немудрую</l>
          <l>Про чеха святого,</l>
          <l>Великого мученика,</l>
          <l>Про славного Гуса.</l>
          <l>Прийми, отче. А я тихо</l>
          <l>Богу помолюся,</l>
          <l>Щоб усі слав’яне стали</l>
          <l>Добрими братами,</l>
          <l>І синами сонця правди,</l>
          <l>І єретиками</l>
          <l>Отакими, як констанцький</l>
          <l>Єретик великий!</l>
          <l>Мир мирові подарують</l>
          <l>І славу вовіки!</l>
        </lg>
        <cit xml:lang="cu">
          <quote>Камень, его же небрегоша зиждущіи, сей бысть въ главу угла: отъ Господа бысть сей, и есть дивенъ во очесЂхъ нашихъ.</quote>
          <bibl>Псалом 117, стих 22.</bibl>
        </cit>
        <lg type="stanza">
          <l>«Кругом неправда і неволя,</l>
          <l>Народ замучений мовчить.</l>
          <l>І на апостольськім престолі</l>
          <l>Чернець годований сидить.</l>
          <l>Людською кровію шинкує</l>
          <l>І Рай у найми оддає!</l>
          <l>Небесний Царю! Суд Твій всує,</l>
          <l>І всує царствіє Твоє.</l>
          <l>Розбойники, людоїди</l>
          <l>Правду побороли,</l>
          <l>Осміяли Твою славу,</l>
          <l>І силу, і волю.</l>
          <l>Земля плаче у кайданах,</l>
          <l>Як за дітьми мати.</l>
          <l>Нема кому розкувати,</l>
          <l>Одностайне стати</l>
          <l>За Євангеліє правди,</l>
          <l>За темнії люде!</l>
          <l>Нема кому! Боже! Боже!</l>
          <l>Чи то ж і не буде?</l>
          <l>Ні, настане час великий</l>
          <l>Небесної кари. </l>
          <l>Розпадуться три корони</l>
          <l>На гордій тіарі!</l>
          <l>Розпадуться! Благослови</l>
          <l>На месть і на муки,</l>
          <l>Благослови мої, Боже,</l>
          <l>Нетвердії руки!»</l>
        </lg>
        <lg type="stanza">
          <l>Отак у келії правдивий</l>
          <l>Іван Гус думав розірвать</l>
          <l>Окови адові!.. і диво,</l>
          <l>Святеє диво показать</l>
          <l>Очам незрящим. «Поборюсь...</l>
          <l>За мене Бог!.. да совершиться!»</l>
          <l>І в Віфліємськую каплицю</l>
          <l>Пішов молиться добрий Гус.</l>
        </lg>
        <lg type="stanza">
          <l>«Во ім’я Господа Христа,</l>
          <l>За нас розп’ятого на древі,</l>
          <l>І всіх апостолів святих,</l>
          <l>Петра і Павла особливе,</l>
          <l>Ми розрішаємо гріхи</l>
          <l>Святою буллою сією</l>
          <l>Рабині Божій...»</l>
          <l>«Отій самій,</l>
          <l>Що водили по улицях</l>
          <l>В Празі позавчора;</l>
          <l>Отій самій, що хилялась</l>
          <l>По шинках, по станях,</l>
          <l>По чернечих переходах,</l>
          <l>По келіях п’яна!</l>
          <l>Ота сама заробила</l>
          <l>Та буллу купила — </l>
          <l>Те[пе]р свята!.. Боже! Боже!</l>
          <l>Великая сило!</l>
          <l>Великая славо! зглянься на людей,</l>
          <l>Одпочинь од кари у світлому Раї.</l>
          <l>За що пропадають? за що Ти караєш</l>
          <l>Своїх і покорних, і добрих дітей?</l>
          <l>За що закрив їх добрі очі,</l>
          <l>І вольний розум окував</l>
          <l>Кайданами лихої ночі!..</l>
          <l>Прозріте, люди, день настав!</l>
          <l>Розправте руки, змийте луду.</l>
          <l>Прокиньтесь, чехи, будьте люди, </l>
          <l>А не посмішище ченцям!</l>
          <l>Розбойники, кати в тіарах</l>
          <l>Все потопили, все взяли,</l>
          <l>Мов у Московії татаре,</l>
          <l>І нам, сліпим, передали</l>
          <l>Свої догмати!.. кров, пожари,</l>
          <l>Всі зла на світі, войни, чвари,</l>
          <l>Пекельних мук безкраїй ряд...</l>
          <l>І повен Рим байстрят!</l>
          <l>От їх догмати і їх слава.</l>
          <l>То явна слава... А тепер</l>
          <l>Отим положено конглавом:</l>
          <l>Хто без святої булли вмер — </l>
          <l>У пекло просто; хто ж заплатить</l>
          <l>За буллу вдвоє, ріж хоч брата,</l>
          <l>Окроме папи і ченця,</l>
          <l>І в Рай іди! Конець концям!</l>
          <l>У злодія вже злодій краде,</l>
          <l>Та ще й у церкві. Гади! гади!</l>
          <l>Чи напилися ви, чи ні</l>
          <l>Людської крові?.. Не мені,</l>
          <l>Великий Господи, простому,</l>
          <l>Судить великіє діла</l>
          <l>Твоєї волі. Люта зла</l>
          <l>Не дієш без вини нікому.</l>
          <l>Молюся, Господи, помилуй,</l>
          <l>Спаси Ти нас, святая сило,</l>
          <l>Язви язик мій за хули</l>
          <l>Та язви мира ізціли.</l>
          <l>Не дай згнущатися лукавим</l>
          <l>І над Твоєю вічно-славой,</l>
          <l>Й над нами, простими людьми!..»</l>
        </lg>
        <lg type="stanza">
          <l>І плакав Гус, молитву дія,</l>
          <l>І тяжко плакав. Люд мовчав</l>
          <l>І дивувався: що він діє,</l>
          <l>На кого руку підійма!</l>
        </lg>
        <lg type="stanza">
          <l>«Дивіться, люде: осьде булла,</l>
          <l>Що я читав...» — і показав</l>
          <l>Перед народом. Всі здрогнули:</l>
          <l>Іван Гус буллу розідрав!!</l>
          <l>Із Віфліємської каплиці</l>
          <l>Аж до всесвітньої столиці </l>
          <l>Луна, гогочучи, неслась.</l>
          <l>Ченці ховаються... Мов кара,</l>
          <l>Луна в конглаві оддалась — </l>
          <l>І похилилася тіара!</l>
        </lg>
        <lg type="stanza">
          <l>Зашипіли, мов гадюки,</l>
          <l>Ченці в Ватикані,</l>
          <l>Шепочеться Авіньйона</l>
          <l>З римськими ченцями,</l>
          <l>Шепочуться антипапи,</l>
          <l>Аж стіни трясуться</l>
          <l>Од шопоту. Кардинали,</l>
          <l>Як гадюки, в’ються</l>
          <l>Круг тіари. Та нищечком,</l>
          <l>Мов коти, гризуться</l>
          <l>За мишеня... Та й як паки?</l>
          <l>Однієї шкури</l>
          <l>Така сила... а м’ясива!</l>
          <l>Аж здригнули мури,</l>
          <l>Як згадали, що у Празі</l>
          <l>Загелкали гуси</l>
          <l>Та з орлами летять биться...</l>
          <l>Конглав схаменувся,</l>
          <l>Зібрав раду. Положили</l>
          <l>Одностайне стати</l>
          <l>Против Гуса. І в Констанці</l>
          <l>Всіх ворон скликати!</l>
          <l>Та стерегти якомога</l>
          <l>І зверху і здолу,</l>
          <l>Щоб не втекла сіра птаха</l>
          <l>На слав’янське поле.</l>
        </lg>
        <lg type="stanza">
          <l>Як та галич поле крила — </l>
          <l>Ченці повалили</l>
          <l>До Констанця; степи, шляхи,</l>
          <l>Мов сарана, вкрили</l>
          <l>Барони, герцоги і дюки,</l>
          <l>Псарі, герольди, шинкарі,</l>
          <l>І трубадури (кобзарі),</l>
          <l>І шляхом військо, мов гадюки.</l>
          <l>За герцогинями німота;</l>
          <l>Хто з соколами на руках,</l>
          <l>Хто пішки, верхи на ослах — </l>
          <l>Так аж кишить! Все на охоту, </l>
          <l>Мов гад у ірій, поспіша!</l>
          <l>О чеху! Де твоя душа??</l>
          <l>Дивись, що сили повалило — </l>
          <l>Мов сарацина воювать</l>
          <l>Або великого Аттілу!</l>
        </lg>
        <lg type="stanza">
          <l>У Празі глухо гомонять,</l>
          <l>І цесаря, і Вячеслава,</l>
          <l>І той собор тисячоглавий</l>
          <l>Уголос лають! Не хотять</l>
          <l>Пускать в Констанц Івана Гуса!</l>
          <l>«Жив Бог! жива душа моя!</l>
          <l>Брати, я смерті не боюся!</l>
          <l>Я докажу отим зміям,</l>
          <l>Я вирву їх несите жало!..»</l>
          <l>І чехи Гуса провожали,</l>
          <l>Мов діти батька...</l>
        </lg>
        <lg type="stanza">
          <l>Задзвонили у Констанці</l>
          <l>Рано в усі дзвони.</l>
          <l>Збиралися кардинали,</l>
          <l>Гладкі та червоні,</l>
          <l>Мов бугаї в загороду,</l>
          <l>І прелатів лава.</l>
          <l>І три папи, і баронство,</l>
          <l>І вінчані глави;</l>
          <l>Зібралися, мов Іуди,</l>
          <l>На суд нечестивий</l>
          <l>Против Христа. Свари, гомін,</l>
          <l>То реве, то виє,</l>
          <l>Як та орда у таборі,</l>
          <l>Або жиди в школі...</l>
          <l>І всім разом заціпило!..</l>
        </lg>
        <lg type="stanza">
          <l>Мов кедр серед поля</l>
          <l>Ливанського, у кайданах</l>
          <l>Став Гус перед ними!</l>
          <l>І окинув нечестивих</l>
          <l>Орліми очима.</l>
          <l>Затрусились, побіліли,</l>
          <l>Мовчки озирали</l>
          <l>Мученика. «Чого мене — </l>
          <l>Чи на прю позвали?</l>
          <l>Чи дивиться на кайдани??» </l>
          <l>«Мовчи, чеше смілий...» — </l>
          <l>Гадюкою зашипіли,</l>
          <l>Звірем заревіли.</l>
          <l>«Ти єретик! ти єретик!</l>
          <l>Ти сієш розколи!</l>
          <l>Усобища розвіваєш,</l>
          <l>Святійшої волі</l>
          <l>Не приймаєш!..» — «Одно слово!»</l>
          <l>«Ти Богом проклятий!</l>
          <l>Ти єретик! ти єретик!.. — </l>
          <l>Ревіли прелати. — </l>
          <l>Ти усобник!..» — «Одно слово».</l>
          <l>«Ти всіми проклятий!..»</l>
          <l>Подивився Гус на папи</l>
          <l>Та й вийшов з палати!..</l>
          <l>«Побороли! побороли!..» — </l>
          <l>Мов обеленіли.</l>
          <l>«Автодафе! автодафе!..» — </l>
          <l>Гуртом заревіли.</l>
        </lg>
        <lg type="stanza">
          <l>І цілу ніч бенкетовали</l>
          <l>Ченці, барони... всі пили</l>
          <l>І, п’яні, Гуса проклинали,</l>
          <l>Аж поки дзвони загули.</l>
          <l>І світ настав... Ідуть молиться</l>
          <l>Ченці за Гуса. З-за гори</l>
          <l>Червоне сонце аж горить.</l>
          <l>І сонце хоче подивиться,</l>
          <l>Що будуть з праведним творить?!</l>
        </lg>
        <lg type="stanza">
          <l>Задзвонили в усі дзвони,</l>
          <l>І повели Гуса</l>
          <l>На Голгофу у кайданах</l>
          <l>І не стрепенувся...</l>
          <l>Перед огнем; став на йому</l>
          <l>І молитву діє:</l>
          <l>«О Господи милосердий,</l>
          <l>Що я заподіяв</l>
          <l>Оцим людям? Твоїм людям!</l>
          <l>За що мене судять!</l>
          <l>За що мене розпинають?</l>
          <l>Люди! добрі люди!</l>
          <l>Молітеся!.. неповинні — </l>
          <l>І з вами те буде! </l>
          <l>Молітеся! люті звірі</l>
          <l>Прийшли в овніх шкурах</l>
          <l>І пазурі розпустили...</l>
          <l>Ні гори, ні мури</l>
          <l>Не сховають. Розіллється</l>
          <l>Червонеє море</l>
          <l>Крові! крові з дітей ваших.</l>
          <l>О горе! о горе!</l>
          <l>Онде вони! в ясних ризах.</l>
          <l>Їх лютії очі...</l>
          <l>Уже крові...» — «Пали! пали!..»</l>
          <l>«Крові! крові хочуть!</l>
          <l>Крові вашої!..» І димом</l>
          <l>Праведного вкрило.</l>
          <l>«Молітеся! молітеся!</l>
          <l>Господи, помилуй,</l>
          <l>Прости Ти їм, бо не знають!..»</l>
          <l>Та й не чути стало!</l>
          <l>Мов собаки, коло огню</l>
          <l>Кругом ченці стали.</l>
          <l>Боялися, щоб не виліз</l>
          <l>Гадиною з жару</l>
          <l>Та не повис на короні</l>
          <l>Або на тіарі.</l>
          <l>Погас огонь, дунув вітер</l>
          <l>І попіл розвіяв.</l>
          <l>І бачили на тіарі</l>
          <l>Червоного змія</l>
          <l>Прості люде. Пішли ченці</l>
          <l>Й Te Deum співали,</l>
          <l>Розійшлися по трапезах</l>
          <l>І трапезували</l>
          <l>І день і ніч, аж попухли.</l>
          <l>Малою сім’єю</l>
          <l>Зійшлись чехи, взяли землі</l>
          <l>З-під костра і з нею</l>
          <l>Пішли в Прагу. Отак Гуса</l>
          <l>Ченці осудили,</l>
          <l>Запалили... Та Божого</l>
          <l>Слова не спалили,</l>
          <l>Не вгадали, що вилетить</l>
          <l>Орел із-за хмари</l>
          <l>Замість гуся і розклює</l>
          <l>Високу тіару. </l>
          <l>Байдуже їм, розлетілись,</l>
          <l>Мов тії ворони,</l>
          <l>З кровавого того свята.</l>
        </lg>
        <lg type="stanza">
          <l>Ченці і барони</l>
          <l>Розвернулись у будинках</l>
          <l>І гадки не мають — </l>
          <l>Бенкетують та інколи</l>
          <l>Te Deum співають.</l>
          <l>Все зробили... Постривайте!</l>
          <l>Он над головою</l>
          <l>Старий Жижка з Таборова</l>
          <l>Махнув булавою.</l>
        </lg>
      </div1>
      <div1 type="poem">
        <head>СЛІПИЙ</head>
        <docDate>1845</docDate>
        <head type="subtitle">(Поема)</head>
        <lg type="stanza">
          <l>Думи мої молодії,</l>
          <l>Поховані діти,</l>
          <l>Не літають з того світа</l>
          <l>Пустку натопити.</l>
          <l>Покинули сиротою</l>
          <l>З тобою одною,</l>
          <l>Моє серце, моя зоре,</l>
          <l>Раю мій, покою!</l>
          <l>Ніхто не зна мого раю,</l>
          <l>І сама не знаєш,</l>
          <l>Що витаєш надо мною,</l>
          <l>Як зоря над гаєм.</l>
          <l>І дивлюся я, дивлюся,</l>
          <l>А ти, моя зоре,</l>
          <l>Спускаєшся низесенько,</l>
          <l>Тихо заговориш,</l>
          <l>Усміхнешся, подивишся — </l>
          <l>Дивлюсь і не бачу...</l>
          <l>Прокинуся — плаче серце,</l>
          <l>І очі заплачуть.</l>
        </lg>
        <lg type="stanza">
          <l>Спасибі, зіронько! минає</l>
          <l>Неясний день мій, вже смеркає,</l>
          <l>Над головою вже трясе</l>
          <l>Косою смерть. І поховають,</l>
          <l>А там і слід мій занесе</l>
          <l>Холодний вітер. Все минає.</l>
          <l>І ти случаєм прочитаєш</l>
          <l>Вилиту сльозами</l>
          <l>Мою думу і тихими,</l>
          <l>Тихими речами</l>
          <l>Проговориш: «Я любила,</l>
          <l>Я його любила, </l>
          <l>І він не знав...» Зоре моя,</l>
          <l>На мою могилу</l>
          <l>Світи, зоре. А я буду</l>
          <l>З-за світа літати</l>
          <l>І про тебе, моє серце,</l>
          <l>На небі співати.</l>
        </lg>
        <lg type="stanza">
          <l>Той блукає за морями,</l>
          <l>Світ перепливає,</l>
          <l>Шука долі, не находить — </l>
          <l>Немає, немає!</l>
          <l>Мов умерла. Інший рветься</l>
          <l>З усієї сили</l>
          <l>За долею, от-от догнав</l>
          <l>І бебех в могилу!</l>
          <l>А в третього, як у старця,</l>
          <l>Ні хати, ні поля,</l>
          <l>Тілько торба, а з торбини</l>
          <l>Виглядає доля — </l>
          <l>Як дитинка; а він її</l>
          <l>Лає, проклинає</l>
          <l>І жидові заставляє — </l>
          <l>Ні, не покидає.</l>
          <l>Як реп’ях той, учепиться</l>
          <l>За латані поли</l>
          <l>Та й збирає колосочки</l>
          <l>На чужому полі,</l>
          <l>А там — снопи... а там — скирти,</l>
          <l>А там... у палатах</l>
          <l>Сидить собі наш сирота,</l>
          <l>Мов у своїй хаті.</l>
          <l>Отака-то тая доля,</l>
          <l>Хоч і не шукайте.</l>
          <l>Кого любить, сама найде,</l>
          <l>У колисці найде.</l>
        </lg>
        <lg type="stanza">
          <l>Так коло полудня в неділю,</l>
          <l>Та на Зелених ще й святках,</l>
          <l>Під хатою в сорочці білій</l>
          <l>Сидів з бандурою в руках</l>
          <l>Старий козак.</l>
          <l>«І так, і сяк,</l>
          <l>І треба б то, і шкода.</l>
          <l>Ні, буде треба, хоч два года</l>
          <l>Нехай по світу поблукає </l>
          <l>Та сам своєї пошукає,</l>
          <l>Як я шукав колись. Ярино!</l>
          <l>А де Степан?» — «А он під тином,</l>
          <l>Неначе вкопаний, стоїть».</l>
          <l>«А я й не бачу! А ідіть</l>
          <l>Лишень сюди; та йдіть обоє!..</l>
          <l>Ануте, діти, отакої!» — </l>
          <l>І вдарив по струнах.</l>
          <l>Старий грає, а Ярина</l>
          <l>З Степаном танцює!</l>
          <l>Старий грає, примовляє,</l>
          <l>Ногами тупцює:</l>
        </lg>
        <lg type="stanza">
          <l>«Якби мені лиха та лиха,</l>
          <l>Якби мені свекрівонька тиха,</l>
          <l>Якби мені чоловік молодий,</l>
          <l>Та другої не любив, не любив.</l>
          <l>Ой гоп, чики-чики!</l>
          <l>Та червоні черевики,</l>
          <l>Та троїсті музики, — </l>
          <l>Одвіку довіку</l>
          <l>Я любила б чоловіка».</l>
          <l>«Ой гоп, заходивсь</l>
          <l>Зробив хату, оженивсь,</l>
          <l>І піч затопив,</l>
          <l>І вечерять наварив».</l>
        </lg>
        <lg type="stanza">
          <l>«Ану, діти, отак, діти!»</l>
          <l>І старий піднявся.</l>
          <l>Як ударить, як ушкварить — </l>
          <l>Аж у боки взявся.</l>
          <l>«Чи так, чи не так,</l>
          <l>Уродив пастернак.</l>
          <l>А петрушку</l>
          <l>Криши в юшку — </l>
          <l>Буде смак, буде смак,</l>
          <l>Ой так, таки так,</l>
          <l>Оженився козак,</l>
          <l>Кинув хату</l>
          <l>І кімнату</l>
          <l>Та й потяг у байрак».</l>
        </lg>
        <lg type="stanza">
          <l>«Ні, вже не те, підтопталась</l>
          <l>Моя стара сила,</l>
          <l>Утомився; а все це ви </l>
          <l>Так розворушили,</l>
          <l>О бодай вас! Що то літа!</l>
          <l>Ні, вже не до ладу,</l>
          <l>Минулося. Іди лишень</l>
          <l>Полудновать лагодь,</l>
          <l>Гуляючи, як той казав,</l>
          <l>Шматок хліба з’їсти.</l>
          <l>Іди ж, доню, а ти, сину,</l>
          <l>Послухаєш вісти.</l>
          <l>Сідай лишень. Як убили</l>
          <l>Твого батька Йвана</l>
          <l>В Шляхетчині, то ти ще був</l>
          <l>Маленьким, Степане;</l>
          <l>Ще й не лазив...» — «То я не син,</l>
          <l>Я не син ваш, тату?..»</l>
          <l>«Та ні, не син; стривай лишень.</l>
          <l>От умерла й мати,</l>
          <l>Ти й зостався; а я й кажу</l>
          <l>Покойній Марині,</l>
          <l>Таки жінці: «А знаєш що!</l>
          <l>Возьмім за дитину», — </l>
          <l>Тебе б то це. «Добре», — каже.</l>
          <l>От ми й спарували</l>
          <l>Вас з Яриною докупи...</l>
          <l>А тепер осталось — </l>
          <l>Ось бачиш що? ти на порі,</l>
          <l>І Ярина спіє...</l>
          <l>Треба буде людей питать!</l>
          <l>Та що-небудь діять!</l>
          <l>Як ти скажеш?» — «Я не знаю,</l>
          <l>Бо я думав теє...»</l>
          <l>«Що Ярина сестра твоя?</l>
          <l>А воно не теє...</l>
          <l>Вона просто, як любитесь,</l>
          <l>То й жінкою буде.</l>
          <l>Та перш ось що! треба буде</l>
          <l>І на чужі люди</l>
          <l>Подивитись, як живуть.</l>
          <l>Чи орють,</l>
          <l>Чи не на ораному сіють</l>
          <l>І просто жнуть,</l>
          <l>І немолоченеє віють.</l>
          <l>Та як і мелють, і їдять — </l>
          <l>Все треба знать. </l>
          <l>Так от як, брате: треба в люди</l>
          <l>На год, на два піти</l>
          <l>У наймити;</l>
          <l>Тойді й побачимо, що буде.</l>
          <l>Бо хто не вміє заробить,</l>
          <l>То той не вмітиме й пожить.</l>
          <l>А ти як думаєш, небоже?</l>
          <l>А коли хочеш, сину, знать,</l>
          <l>Де лучше лихом торговать,</l>
          <l>Іди ти в Січ, як Бог поможе,</l>
          <l>Там наїсишся всіх хлібів.</l>
          <l>А я їх їв.</l>
          <l>І досі нудно, як згадаю!..</l>
          <l>Коли заробиш, принесеш,</l>
          <l>А не заробиш, поживеш</l>
          <l>Моє добре; та звичаю</l>
          <l>Козацького наберешся,</l>
          <l>Та побачиш світа, — </l>
          <l>Не такого, як у Братстві,</l>
          <l>А живі мисліте</l>
          <l>На синьому прочитаєш.</l>
          <l>Та по-молодечій</l>
          <l>Будеш Богу молитися,</l>
          <l>А не по-чернечій</l>
          <l>Харамаркать. Отак, сину.</l>
          <l>Помолимось Богу</l>
          <l>Та сивого осідлаєм — </l>
          <l>І гайда в дорогу!</l>
          <l>Ходім, лишень, полудновать.</l>
          <l>Що ти там, Ярино,</l>
          <l>Змайструвала?» — «Уже, тату».</l>
          <l>«Отаке-то сину!»</l>
        </lg>
        <lg type="stanza">
          <l>Не їсться, не п’ється, і серце не б’ється,</l>
          <l>І очі не бачать, не чуть голови,</l>
          <l>Неначе немає, ніби неживий,</l>
          <l>Замість шматка хліба за кухоль береться;</l>
          <l>Дивиться Ярина та нишком сміється:</l>
          <l>«Що це йому стало? ні їсти, ні пить</l>
          <l>Нічого не хоче! чи не занедужав?</l>
          <l>Братіку Степане! що в тебе болить?» — </l>
          <l>Очима спитала. Старому байдуже,</l>
          <l>Нібито й не бачить. «Чи жать, чи не жать,</l>
          <l>А сіяти треба, — старий розмовляє,</l>
          <l>Нібито до себе. — Анумо вставать.</l>
          <l>Може, до вечерні ще пошкандибаю.</l>
          <l>А ти, Степане, ляжеш спать,</l>
          <l>Бо завтра рано треба встать</l>
          <l>Та коня сідлать».</l>
        </lg>
        <lg type="stanza">
          <l>«Степаночку, голубчику!</l>
          <l>Чого-бо ти плачеш?</l>
          <l>Усміхнися-бо до мене.</l>
          <l>Хіба ти не бачиш,</l>
          <l>Що й я плачу!.. Розсердився</l>
          <l>Бог знає на кого</l>
          <l>Та й зо мною не говорить.</l>
          <l>Заплачу, єй-богу,</l>
          <l>Та й утечу... ось побачиш.</l>
          <l>Скажи-бо, Степане!</l>
          <l>Може, справді, нездужаєш?</l>
          <l>Я зілля достану,</l>
          <l>Я побіжу за бабою,</l>
          <l>Може, це з пристріту?»</l>
          <l>«Ні, Ярино, моє серце,</l>
          <l>Рожевий мій квіте!</l>
          <l>Я не брат тобі, Ярино!</l>
          <l>Я завтра покину...</l>
          <l>Тебе й батька сиротами...</l>
          <l>Де-небудь загину,</l>
          <l>І ти мене не згадаєш,</l>
          <l>Забудеш, Ярино,</l>
          <l>Свого брата...» — «Перехрестись!</l>
          <l>Єй-богу, з пристріту.</l>
          <l>Я не сестра! Хто ж я така?</l>
          <l>О Боже мій, світе,</l>
          <l>Що тут робить?.. Батька нема,</l>
          <l>А він занедужав,</l>
          <l>Та ще й умре!.. О Боже мій!</l>
          <l>А йому байдуже,</l>
          <l>Мов сміється надо мною.</l>
          <l>Хіба ти не знаєш,</l>
          <l>Що з тобою і татуся</l>
          <l>Й мене поховають!..»</l>
          <l>«Ні, Ярино, я не умру,</l>
          <l>А тілько поїду</l>
          <l>Од вас завтра... а приїду...</l>
          <l>На той рік приїду,</l>
          <l>Вже не братом, з Запорожжя, </l>
          <l>А за рушниками...</l>
          <l>Чи подаєш?..» — «Та цур тобі</l>
          <l>З тими старостами!</l>
          <l>Ще й жартує!..» — «Не жартую,</l>
          <l>Єй-богу, Ярино!</l>
          <l>Не жартую...» — «То це й справді</l>
          <l>Ти завтра покинеш</l>
          <l>Мене й батька?.. Ні, жартуєш.</l>
          <l>Скажи-бо, Степане!</l>
          <l>Хіба й справді я не сестра?..»</l>
          <l>«Ні, моє кохане!</l>
          <l>Моє серце!» — «Боже ти мій,</l>
          <l>Чом же я не знала?</l>
          <l>Була б тебе не любила</l>
          <l>І не ціловала.</l>
          <l>Ой, ой, сором! Геть од мене.</l>
          <l>Пусти мої руки!</l>
          <l>Ти не брат мій! ти не брат мій!</l>
          <l>Муко моя! муко!»</l>
        </lg>
        <lg type="stanza">
          <l>І заплакала Ярина,</l>
          <l>Як мала дитина,</l>
          <l>І крізь сльози промовляє:</l>
          <l>«Покине!.. покине!..»</l>
          <l>Як той явор над водою,</l>
          <l>Степан похилився.</l>
          <l>Щирі сльози козацькії</l>
          <l>В серці запеклися!</l>
          <l>Мов у пеклі... А Ярина</l>
          <l>То клене, то просить,</l>
          <l>То замовкне... поцілує,</l>
          <l>То знов заголосить!</l>
          <l>Незчулися, як і смеркло.</l>
          <l>І сестру і брата,</l>
          <l>Мов скованих, обнявшися,</l>
          <l>Застав батько в хаті!</l>
        </lg>
        <lg type="stanza">
          <l>І світ настав, а Ярина</l>
          <l>Ридає... ридає...</l>
          <l>Уже Степан із криниці</l>
          <l>Коня напуває.</l>
          <l>Взяла відра та й побігла</l>
          <l>Ніби за водою</l>
          <l>До криниці... А тим часом </l>
          <l>Запорозьку зброю</l>
          <l>Виніс батько із комори,</l>
          <l>Розгляда, радіє,</l>
          <l>Приміряє... ніби знову</l>
          <l>Старий молодіє!</l>
          <l>Та й заплакав... «Зброє моя!</l>
          <l>Зброє золотая!</l>
          <l>Літа мої молодії,</l>
          <l>Сило молодая!</l>
          <l>Послужи ж, моя ти зброє,</l>
          <l>Молодій ще силі!</l>
          <l>Послужи йому так щиро,</l>
          <l>Як мені служила!..»</l>
        </lg>
        <lg type="stanza">
          <l>І Ярина дає зброю,</l>
          <l>А Степан сідлає</l>
          <l>Коня, свого товариша,</l>
          <l>Й жупан одягає.</l>
          <l>І шаблюка, мов гадюка,</l>
          <l>Й ратище-дрючина,</l>
          <l>І самопал семип’ядний</l>
          <l>Повис за плечима.</l>
          <l>Аж зомліла, як узріла,</l>
          <l>І старий заплакав,</l>
          <l>Як побачив на коневі</l>
          <l>Такого юнака.</l>
        </lg>
        <lg type="stanza">
          <l>Веде коня за поводи</l>
          <l>Та плаче Ярина.</l>
          <l>Старий батько іде рядом,</l>
          <l>Наставляє сина.</l>
          <l>Як у ві[й]ську пробувати,</l>
          <l>Старших шанувати,</l>
          <l>Товариство поважати,</l>
          <l>В табор не ховатись.</l>
          <l>«Нехай тебе Бог заступить!» — </l>
          <l>Як за селом стали,</l>
          <l>Сказав старий, та всі тро[є]</l>
          <l>Разом заридали.</l>
          <l>Степан свиснув, і курява</l>
          <l>Шляхом піднялася.</l>
          <l>«Не барися, мій синочку,</l>
          <l>Швидче повертайся!..» — </l>
          <l>Старий сказав та й заплакав. </l>
          <l>Мов тая ялина</l>
          <l>При долині, похилилась,</l>
          <l>Замовкла Ярина;</l>
          <l>Тілько сльози утирає,</l>
          <l>На шлях поглядає.</l>
          <l>Із куряви щось вигляне</l>
          <l>І знов пропадає.</l>
          <l>Ніби шапка через поле</l>
          <l>Котиться, чорніє...</l>
          <l>Ховається... мошечкою</l>
          <l>Тілько... тілько... мріє,</l>
          <l>Та й пропало... Довго, довго</l>
          <l>Стояла Ярина</l>
          <l>Та дивилась, чи не вирне</l>
          <l>Знову комашина.</l>
          <l>Не вйрнула; похилилась,</l>
          <l>Заплакала знову...</l>
          <l>А за нею й старий батько,</l>
          <l>Та й пішли додому.</l>
        </lg>
        <lg type="stanza">
          <l>Минають дні, минає літо,</l>
          <l>Наста[ла] осінь, шелестить</l>
          <l>Пожовкле листя; мов убитий,</l>
          <l>Старий під хатою сидить;</l>
          <l>Дочка нездужає Ярина,</l>
          <l>Його єдиная дитина</l>
          <l>Покинуть хоче; з ким дожить?</l>
          <l>Добити віку вікового?</l>
          <l>Згадав Степана молодого,</l>
          <l>Згадав свої благі літа,</l>
          <l>Згадав та й заплакав</l>
          <l>Багатий сивий сирота.</l>
          <l>Мов лату на латі,</l>
          <l>На серце печалі нашили літа.</l>
          <l>«В Твоїх руках все на світі.</l>
          <l>Твоя свята воля!</l>
          <l>Нехай буде так, як буде — </l>
          <l>Така моя доля!»</l>
        </lg>
        <lg type="stanza">
          <l>І барвінком, і рутою,</l>
          <l>І рястом квітчає</l>
          <l>Весна землю; мов дівчину</l>
          <l>В зеленому гаї.</l>
          <l>І сонечко серед неба </l>
          <l>Опинилось, стало,</l>
          <l>Мов жених той молодую,</l>
          <l>Землю оглядало.</l>
          <l>І Ярина вийшла з хати</l>
          <l>На світ Божий глянуть,</l>
          <l>Ледве вийшла... Усміхнеться,</l>
          <l>То піде, то стане,</l>
          <l>Розглядає, дивується,</l>
          <l>Та любо та тихо,</l>
          <l>Ніби вчора народилась...</l>
          <l>А лютеє лихо...</l>
          <l>Б самім серці повернулось</l>
          <l>І світ заступило.</l>
          <l>Як билина підкошена,</l>
          <l>Ярина схилилась;</l>
          <l>Як з квіточки роса вранці,</l>
          <l>Сльози полилися.</l>
          <l>Старий батько коло неї,</l>
          <l>Як дуб, похилився.</l>
        </lg>
        <lg type="stanza">
          <l>У Києві великому</l>
          <l>Всіх святих благала;</l>
          <l>У Межигорського Спаса</l>
          <l>Тричі причащалась.</l>
          <l>У Почаєві святому</l>
          <l>Ридала, молилась,</l>
          <l>Щоб Степан той, тая доля,</l>
          <l>Їй хоча приснилась!..</l>
          <l>Не снилося. Вернулася.</l>
          <l>Знову забіліла</l>
          <l>Зима біла. Знову весна</l>
          <l>Рястом червоніла;</l>
          <l>Знов Ярина вийшла з хати</l>
          <l>На світ дивуватись.</l>
          <l>Та не святих вже благати — </l>
          <l>Ворожки питати.</l>
        </lg>
        <lg type="stanza">
          <l>І ворожка ворожила,</l>
          <l>Пристріт замовляла,</l>
          <l>Талан-долю за три шаги</l>
          <l>З воску виливала.</l>
          <l>«Он, бачиш, кінь осідланий</l>
          <l>Маха головою.</l>
          <l>А он їде, а онде йде</l>
          <l>Дідусь з бородою. </l>
          <l>Ото гроші. Бач, віскривий,</l>
          <l>Якби догадався</l>
          <l>Та втер йому; отже й утер.</l>
          <l>Дивися — сховався</l>
          <l>За могилу, лічить гроші.</l>
          <l>Знову іде шляхом,</l>
          <l>Заплющившись, з торбинками.</l>
          <l>То, бач, ради страху,</l>
          <l>Щоб татаре або ляхи</l>
          <l>Часом не спіткали...»</l>
          <l>І радісінька додому</l>
          <l>Ярина верталась.</l>
        </lg>
        <lg type="stanza">
          <l>Уже третій, і четвертий,</l>
          <l>І п’ятий минає — </l>
          <l>Не малий рік. А Степана</l>
          <l>Немає, немає.</l>
          <l>І стежечки, доріженьки</l>
          <l>Яром та горою,</l>
          <l>Що топтані до ворожки,</l>
          <l>Поросли травою.</l>
          <l>А Ярина у черниці</l>
          <l>Косу розплітає;</l>
          <l>Старий батько коло неї</l>
          <l>Падає, благає,</l>
          <l>Хоч годочок, хоч літечко,</l>
          <l>Хоч Петра діждати,</l>
          <l>Хоч Зелених. Діждалися,</l>
          <l>Уквітчали хату</l>
          <l>І любистком, і клечанням,</l>
          <l>У сорочках білих,</l>
          <l>У неділю, мов сироти,</l>
          <l>Під хатою сіли.</l>
          <l>Сидять собі та сумують,</l>
          <l>Слухають — щось грає</l>
          <l>За ворітьми, мов на кобзі,</l>
          <l>І тихо співає.</l>
        </lg>
        <lg type="stanza">
          <l>«У неділю вранці-рано</l>
          <l>Синє море грало,</l>
          <l>Товариство кошового</l>
          <l>На раді прохало:</l>
          <l>«Благослови, отамане,</l>
          <l>Чайки поспускати</l>
          <l>Та за Тендер погуляти, </l>
          <l>Турка пошукати».</l>
          <l>Чайки і байдаки спускали,</l>
          <l>Гарматами риштовали,</l>
          <l>З широкого гирла Дніпрового випливали.</l>
          <l>Серед ночі темної</l>
          <l>На морі синьому,</l>
          <l>За островом Тендром потопали,</l>
          <l>Пропадали.</l>
          <l>Один потопає,</l>
          <l>Другий виринає,</l>
          <l>Козацтву-товариству із синьої хвилі</l>
          <l>Рукою махає, гукає:</l>
          <l>«Нехай вам, товариство, Бог допомагає!»</l>
          <l>І в синій хвилі потопає,</l>
          <l>Пропадає.</l>
          <l>Тілько три чайки, слава Богу,</l>
          <l>Отамана курінного,</l>
          <l>Сироти Степана молодого,</l>
          <l>Синє море не втопило,</l>
          <l>А в турецьку землю, агарянську,</l>
          <l>Без вес[е]л і кормиг прибило.</l>
          <l>Тойді сироту Степана,</l>
          <l>Козака лейстрового,</l>
          <l>Отамана молодого,</l>
          <l>Турки-яничари ловили,</l>
          <l>З гармати гримали,</l>
          <l>В кайдани кували,</l>
          <l>В Цареградськую башту сажали,</l>
          <l>В тяжкую роботу завдавали.</l>
          <l>Ой Спасе наш чудотворний,</l>
          <l>Межигорський Спасе!</l>
          <l>І лютому ворогові</l>
          <l>Не допусти впасти</l>
          <l>В турецькую землю, в тяжкую неволю.</l>
          <l>Там кайдани по три пуда,</l>
          <l>Отаманам по чотири.</l>
          <l>І світа Божого не бачать, не знають,</l>
          <l>Під землею камень ламають,</l>
          <l>Без сповіді святої умирають,</l>
          <l>Пропадають.</l>
          <l>І згадав сирота Степан в неволі</l>
          <l>Свою матір Україну,</l>
          <l>Нерідного батька старого,</l>
          <l>І коника вороного, </l>
          <l>І сестру Ярину.</l>
          <l>Плаче, ридає,</l>
          <l>До Бога руки здіймає,</l>
          <l>Кайдани ламає,</l>
          <l>Утікає на вольную волю...</l>
          <l>Уже на третьому полі</l>
          <l>Турки-яничари ловили,</l>
          <l>До стовпа в’язали,</l>
          <l>Очі виймали,</l>
          <l>Гарячим залізом випікали,</l>
          <l>В кайдани забили,</l>
          <l>В тюрму посадили</l>
          <l>І замуровали».</l>
        </lg>
        <lg type="stanza">
          <l>Отак на улиці під тином</l>
          <l>Ще молодий кобзар стояв</l>
          <l>І про невольника співав.</l>
          <l>За тином слухала Ярина</l>
          <l>І не дослухала, упала.</l>
          <l>«Степаночку! Степаночку! — </l>
          <l>Ридала, кричала. — </l>
          <l>Степаночку, моє серце,</l>
          <l>Де ти забарився?</l>
          <l>Тату! тату! Це Степан наш!</l>
          <l>Ідіть подивіться».</l>
          <l>Прийшов батько, розглядає,</l>
          <l>Насилу Степана</l>
          <l>Розпізнає; отак його</l>
          <l>Зробили кайдани.</l>
          <l>«Сину ти мій безталанний,</l>
          <l>Добрая дитино!</l>
          <l>Де ти в світі пробувався,</l>
          <l>Сину мій єдиний?»</l>
          <l>Плаче старий, обнімає,</l>
          <l>І сліпий мій плаче</l>
          <l>Невидющими очима,</l>
          <l>Мов сонце побачив.</l>
          <l>І беруть його під руки,</l>
          <l>І ведуть у хату,</l>
          <l>І вітає Яриночка,</l>
          <l>Мов рідного брата.</l>
          <l>І голову йому змила,</l>
          <l>І ноги умила.</l>
          <l>І в соро[ч]ці тонкій, білій </l>
          <l>За стіл посадила.</l>
          <l>Годувала, напувала,</l>
          <l>Положила спати</l>
          <l>На перині... і тихенько</l>
          <l>Вийшла з батьком з хати.</l>
        </lg>
        <lg type="stanza">
          <l>«Ні, не тр[е]ба, мій таточку,</l>
          <l>Не треба, Ярино!</l>
          <l>Подивіться: я загинув,</l>
          <l>Навіки загинув.</l>
          <l>За що ж свої молодії</l>
          <l>Ти літа погубиш</l>
          <l>З калікою... Ні, Ярино,</l>
          <l>Насміються люди,</l>
          <l>І Бог святий покарає</l>
          <l>І прожене долі</l>
          <l>З ції хати веселої</l>
          <l>На чужеє поле.</l>
          <l>Ні, Ярино, Бог не кине,</l>
          <l>Ти найдеш дружину,</l>
          <l>А я піду в Запорожжя.</l>
          <l>Я там не загину,</l>
          <l>Мене люблять...» — «Ні, Степане,</l>
          <l>Ти моя дитина,</l>
          <l>І Бог тебе покарає,</l>
          <l>Як мене покинеш».</l>
          <l>«Оставайся, Степаночку!</l>
          <l>Коли не хоч братись,</l>
          <l>То так будем. Я сестрою,</l>
          <l>А ти мені братом,</l>
          <l>А дітьми йому обоє,</l>
          <l>Батькові старому.</l>
          <l>Не йди, серце, Степаночку,</l>
          <l>Не кидай нас знову.</l>
          <l>Не покинеш?..» — «Ні, Ярино...»</l>
          <l>І Степан остався;</l>
          <l>Зрадів старий, мов дитина,</l>
          <l>Аж за кобзу взявся;</l>
          <l>Хотів вшкварить навприсідки</l>
          <l>З усієї сили...</l>
          <l>І на призьбі під хатою</l>
          <l>Усі троє сіли.</l>
          <l>«Розкажи ж тепер, Степане,</l>
          <l>Про свою недолю. </l>
          <l>Бо й я таки гуляв колись</l>
          <l>В турецькій неволі».</l>
        </lg>
        <lg type="stanza">
          <l>«Отож мене, вже сліпого,</l>
          <l>На світ випускали</l>
          <l>З козаками... Товариство</l>
          <l>На Січ прямувало,</l>
          <l>І мене взяли з собою,</l>
          <l>І через Балкани</l>
          <l>Поспішали в Україну</l>
          <l>Вольними ногами.</l>
          <l>І на тихому Дунаю</l>
          <l>Нас перебігають</l>
          <l>Товариші-запорожці</l>
          <l>І в Січ завертають.</l>
          <l>І розказують, і плачуть,</l>
          <l>Як Січ руйнували,</l>
          <l>Як москалі сребро, злато</l>
          <l>І свічі забрали</l>
          <l>У Покрови. Як козаки</l>
          <l>Вночі утікали</l>
          <l>І на тихому Дунаї</l>
          <l>Новим кошем стали.</l>
          <l>Як цариця по Києву</l>
          <l>З Нечосом ходила</l>
          <l>І Межигорського Спаса</l>
          <l>Вночі запалила.</l>
          <l>І по Дніпру у золотій</l>
          <l>Галері гуляла,</l>
          <l>На пожар той поглядала,</l>
          <l>Нишком усміхалась.</l>
          <l>І як степи запорозькі</l>
          <l>Німоті ділила.</l>
          <l>Та бахурям і байстрюкам</l>
          <l>Люд закрепостила.</l>
          <l>Як Кирило з старшинами</l>
          <l>Пудром осипались</l>
          <l>І в цариці, мов собаки,</l>
          <l>Патинки лизали.</l>
          <l>Отак, тату! Я щасливий,</l>
          <l>Що очей не маю,</l>
          <l>Що нічого того в світі</l>
          <l>Не бачу й не знаю.</l>
          <l>Ляхи були — усе взяли, </l>
          <l>Кров повипивали!..</l>
          <l>А москалі і світ Божий</l>
          <l>В путо закували!</l>
          <l>Отаке-то! тяжко, тату,</l>
          <l>Із своєї хати</l>
          <l>До нехриста поганого</l>
          <l>В сусіди прохатись.</l>
          <l>Тепер, кажуть, Головатий</l>
          <l>Останки збирає</l>
          <l>Та на Кубань підмовляє,</l>
          <l>Черкеса лякає.</l>
          <l>Нехай йому Бог поможе,</l>
          <l>А що з того буде — </l>
          <l>Святий знає. Почуємо,</l>
          <l>Що розкажуть люди!..»</l>
          <l>Отак вони що день божий</l>
          <l>Удвох розмовляли</l>
          <l>До півночі, а Ярина</l>
          <l>Господарювала.</l>
          <l>Згадували Запорожжя,</l>
          <l>Козацькую славу</l>
          <l>І співали удвох собі</l>
          <l>Про Чалого Саву,</l>
          <l>Про Богдана недомудра,</l>
          <l>Ледачого сина,</l>
          <l>І про Гонту-мученика,</l>
          <l>Й славного Максима.</l>
          <l>А Ярина їх слухала...</l>
          <l>Та святих благала.</l>
          <l>Ублагала... на всеїдній</l>
          <l>З Степаном побрались.</l>
        </lg>
        <lg type="stanza">
          <l>Оце і вся моя дума.</l>
          <l>Не здивуйте, люди.</l>
          <l>Те, що було, минулося</l>
          <l>І знову не буде.</l>
          <l>Минулися мої сльози,</l>
          <l>Не рветься, не плаче</l>
          <l>Поточене старе серце,</l>
          <l>І очі не бачать</l>
          <l>Ні тихої хатиночки</l>
          <l>В забутому краю,</l>
          <l>Ні тихої долиночки,</l>
          <l>Ні темного гаю, </l>
          <l>Ні дівчини молодої</l>
          <l>Й малої дитини</l>
          <l>Я не бачу щасливої:</l>
          <l>Все плаче, все гине.</l>
          <l>І рад би я сховатися,</l>
          <l>Але де, не знаю.</l>
          <l>Скрізь неправда, де не гляну,</l>
          <l>Скрізь Господа лають.</l>
          <l>Серце в’яне, засихає,</l>
          <l>Замерзають сльози...</l>
          <l>І втомивсь я, одинокий,</l>
          <l>На самій дорозі.</l>
          <l>Отаке-то! не здивуйте,</l>
          <l>Що вороном крячу:</l>
          <l>Хмара сонце заступила,</l>
          <l>Я світа не бачу.</l>
          <l>Ледви, ледви опівночі</l>
          <l>Серцем прозираю</l>
          <l>І немощну мою думу</l>
          <l>За світ посилаю</l>
          <l>Зцілющої й живущої</l>
          <l>Води пошукати.</l>
          <l>Як інколи, то й принесе,</l>
          <l>І покропить в хаті,</l>
          <l>І засвітить огонь чистий,</l>
          <l>І сумно і тихо</l>
          <l>Розказує про весілля — </l>
          <l>Звертає на лихо.</l>
          <l>Тепер мені про сліпого</l>
          <l>Сироту кончає,</l>
          <l>Але як довести краю,</l>
          <l>І сама не знає.</l>
          <l>Бо не було того дива,</l>
          <l>Може, споконвіку,</l>
          <l>Щоб щаслива була жінка</l>
          <l>З сліпим чоловіком!</l>
          <l>Отже сталось таке диво!</l>
          <l>Год, другий минає,</l>
          <l>Як побрались, а дивіться — </l>
          <l>Вкупочці гуляють</l>
          <l>По садочку. Старий батько</l>
          <l>Сидить коло хати,</l>
          <l>Та вчить внука маленького</l>
          <l>Чолом оддавати. </l>
        </lg>
      </div1>
      <div1 type="poem">
        <head>ВЕЛИКИЙ ЛЬОХ</head>
        <docDate>1845</docDate>
        <head type="subtitle">(Містерія)</head>
        <epigraph xml:lang="cu">
          <cit>
            <quote>Положилъ еси насъ [поношеніе] сосЂдомъ нашымъ, подражненіе и поруганіе сущымъ окрестъ насъ. Положилъ еси насъ въ притчу во языцЂхъ, покиванію главы въ людехъ.</quote>
            <bibl>Псалом 43, ст. 14 и 15,</bibl>
          </cit>
        </epigraph>
        <div2 type="section">
          <head>ТРИ ДУШІ</head>
          <div3>
            <lg type="stanza">
              <l>Як сніг, три пташечки летіли</l>
              <l>Через Суботове і сіли</l>
              <l>На похиленному хресті</l>
              <l>На старій церкві. «Бог простить:</l>
              <l>Ми тепер душі, а не люди,</l>
              <l>А відціля видніше буде,</l>
              <l>Як той розкопуватимуть льох.</l>
              <l>Коли б вже швидче розкопали,</l>
              <l>Тойді б у Рай нас повпускали,</l>
              <l>Бо так сказав Петрові Бог:</l>
              <l>„Тойді у Рай їх повпускаєш,</l>
              <l>Як все москаль позабирає,</l>
              <l>Як розкопа великий льох“».</l>
            </lg>
          </div3>
          <div3 type="dialog">
            <sp>
              <speaker>І</speaker>
              <lg type="stanza">
                <l>Як була я людиною,</l>
                <l>То Прісею звалась;</l>
                <l>Я отутечки родилась,</l>
                <l>Тут і виростала,</l>
                <l>Отут, було, на цвинтарі</l>
                <l>Я з дітьми гуляю</l>
                <l>І з Юрусем-гетьманенком</l>
                <l>У піжмурки граєм.</l>
                <l>А гетьманша, було, вийде</l>
                <l>Та й кликне в будинок,</l>
                <l>Онде клуня. А там мені</l>
                <l>І фіг і родзинок — </l>
                <l>Всього мені понадає</l>
                <l>І на руках носить...</l>
                <l>А з гетьманом як приїдуть</l>
                <l>Із Чигрина гості,</l>
                <l>То це й шлють, було, за мною. </l>
                <l>Одягнуть, обують,</l>
                <l>І гетьман бере на руки,</l>
                <l>Носить і цілує.</l>
                <l>Отак-то я в Суботові</l>
                <l>Росла, виростала!</l>
                <l>Як квіточка; і всі мене</l>
                <l>Любили й вітали.</l>
                <l>І нікому я нічого,</l>
                <l>Ніже злого слова,</l>
                <l>Не сказала. Уродлива</l>
                <l>Та ще й чорноброва.</l>
                <l>Всі на мене залицялись</l>
                <l>І сватати стали,</l>
                <l>А у мене, як на теє,</l>
                <l>Й рушники вже ткались.</l>
                <l>От-от була б подавала,</l>
                <l>Та лихо зостріло!</l>
                <l>Вранці-рано, в Пилипівку,</l>
                <l>Якраз у неділю,</l>
                <l>Побігла я за водою...</l>
                <l>Вже й криниця тая</l>
                <l>Замуліла і висохла!</l>
                <l>А я все літаю!..</l>
                <l>Дивлюсь — гетьман з старшиною.</l>
                <l>Я води набрала</l>
                <l>Та вповні шлях і перейшла;</l>
                <l>А того й не знала,</l>
                <l>Що він їхав в Переяслов</l>
                <l>Москві присягати!..</l>
                <l>І вже ледви я, наледви</l>
                <l>Донесла до хати</l>
                <l>Оту воду... Чом я з нею</l>
                <l>Відер не побила!</l>
                <l>Батька, матір, себе, брата,</l>
                <l>Собак отруїла</l>
                <l>Тію клятою водою!</l>
                <l>От за що караюсь,</l>
                <l>От за що мене, сестрички,</l>
                <l>І в Рай не пускають.</l>
              </lg>
            </sp>
            <sp>
              <speaker>ІІ</speaker>
              <lg type="stanza">
                <l>А мене, мої сестрички,</l>
                <l>За те не впустили,</l>
                <l>Що цареві московському </l>
                <l>Коня напоїла</l>
                <l>В Батурині, як він їхав</l>
                <l>В Москву із Полтави.</l>
                <l>Я була ще недолітком,</l>
                <l>Як Батурин славний</l>
                <l>Москва вночі запалила,</l>
                <l>Чечеля убила,</l>
                <l>І малого, і старого</l>
                <l>В Сейму потопила.</l>
                <l>Я меж трупами валялась</l>
                <l>У самих палатах</l>
                <l>Мазепиних... Коло мене</l>
                <l>І сестра, і мати</l>
                <l>Зарізані, обнявшися,</l>
                <l>Зо мною лежали;</l>
                <l>І насилу-то, насилу</l>
                <l>Мене одірвали</l>
                <l>Од матері неживої.</l>
                <l>Що вже я просила</l>
                <l>Московського копитана,</l>
                <l>Щоб і мене вбили.</l>
                <l>Ні, не вбили, а пустили</l>
                <l>Москалям на грище!</l>
                <l>Насилу я сховалася</l>
                <l>На тім пожарищі.</l>
                <l>Одна тілько й осталася</l>
                <l>В Батурині хата!</l>
                <l>І в тій хаті поставили</l>
                <l>Царя ночувати,</l>
                <l>Як вертавсь із-під Полтави.</l>
                <l>А я йшла з водою</l>
                <l>До хатини... а він мені</l>
                <l>Махає рукою.</l>
                <l>Каже коня напоїти,</l>
                <l>А я й напоїла!</l>
                <l>Я не знала, що я тяжко,</l>
                <l>Тяжко согрішила!</l>
                <l>Ледве я дійшла до хати,</l>
                <l>На порозі впала.</l>
                <l>А назавтра, як цар вийшов,</l>
                <l>Мене поховали</l>
                <l>Та бабуся, що осталась</l>
                <l>На тій пожарині,</l>
                <l>Та ще й мене привітала </l>
                <l>В безверхій хатині.</l>
                <l>А назавтра й вона вмерла</l>
                <l>Й зотліла у хаті,</l>
                <l>Бо нікому в Батурині</l>
                <l>Було поховати.</l>
                <l>Уже й хату розкидали</l>
                <l>І сволок з словами</l>
                <l>На угілля попалили!..</l>
                <l>А я над ярами</l>
                <l>І степами козацькими</l>
                <l>І досі літаю!</l>
                <l>І за що мене карають,</l>
                <l>Я й сама не знаю!</l>
                <l>Мабуть, за те, що всякому</l>
                <l>Служила, годила...</l>
                <l>Що цареві московському</l>
                <l>Коня напоїла!..</l>
              </lg>
            </sp>
            <sp>
              <speaker>ІІІ</speaker>
              <lg type="stanza">
                <l>А я в Каневі родилась.</l>
                <l>Ще й не говорила,</l>
                <l>Мене мати ще сповиту</l>
                <l>На руках носила,</l>
                <l>Як їхала Катерина</l>
                <l>В Канів по Дніпрові.</l>
                <l>А ми з матір’ю сиділи</l>
                <l>На горі в діброві.</l>
                <l>Я плакала; я не знаю,</l>
                <l>Чи їсти хотілось,</l>
                <l>Чи, може, що в маленької</l>
                <l>На той час боліло.</l>
                <l>Мене мати забавляла,</l>
                <l>На Дніпр поглядала;</l>
                <l>І галеру золотую</l>
                <l>Мені показала,</l>
                <l>Мов будинок. А в галері</l>
                <l>Князі, і всі сили,</l>
                <l>Воєводи... і меж ними</l>
                <l>Цариця сиділа.</l>
                <l>Я глянула, усміхнулась...</l>
                <l>Та й духу не стало!</l>
                <l>Й мати вмерла, в одній ямі</l>
                <l>Обох поховали!</l>
                <l>От за що, мої сестриці, </l>
                <l>Я тепер караюсь,</l>
                <l>За що мене на митарство</l>
                <l>Й досі не пускають.</l>
                <l>Чи я знала, ще сповита,</l>
                <l>Що тая цариця — </l>
                <l>Лютий ворог України,</l>
                <l>Голодна вовчиця!..</l>
                <l>Скажіте, сестриці?</l>
              </lg>
            </sp>
          </div3>
          <div3>
            <lg type="stanza">
              <l>«Смеркається. Полетимо</l>
              <l>Ночувати в Чуту.</l>
              <l>Як що буде робитися,</l>
              <l>Відтіль буде чути».</l>
              <l>Схопилися, білесенькі,</l>
              <l>І в ліс полетіли,</l>
              <l>І вкупочці на дубочку</l>
              <l>Ночувати сіли.</l>
            </lg>
          </div3>
        </div2>
        <div2 type="section">
          <head>ТРИ ВОРОНИ</head>
          <div3 type="dialog">
            <sp>
              <speaker>1</speaker>
              <lg type="stanza">
                <l>Крав! крав! крав!</l>
                <l>Крав Богдан крам.</l>
                <l>Та повіз у Київ,</l>
                <l>Та продав злодіям</l>
                <l>Той крам, що накрав.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>Я в Парижі була</l>
                <l>Та три злота з Радзивілом</l>
                <l>Та Потоцьким пропила.</l>
              </lg>
            </sp>
            <sp>
              <speaker>3</speaker>
              <lg type="stanza">
                <l xml:lang="ru">Через мост идет черт,</l>
                <l xml:lang="ru">А коза по воде.</l>
                <l xml:lang="ru">Быть беде. Быть беде.</l>
              </lg>
            </sp>
            <lg type="stanza">
              <l>Отак кричали і летіли</l>
              <l>Воро́ни з трьох сторон і сіли</l>
              <l>На маяку́, що на горі</l>
              <l>Посеред лісу, усі три.</l>
              <l>Мов на мороз, понадувались,</l>
              <l>Одна на другу позирали, </l>
              <l>Неначе три сестри старі,</l>
              <l>Що дівували, дівували,</l>
              <l>Аж поки мохом поросли.</l>
            </lg>
            <sp>
              <speaker>1</speaker>
              <lg type="stanza">
                <l>Оце тобі, а це тобі.</l>
                <l>Я оце літала</l>
                <l>Аж у Сибір та в одного</l>
                <l>Декабриста вкрала</l>
                <l>Тро[хи] жовчі. От, бачите,</l>
                <l>Й є чим розговіться!</l>
                <l>Ну, а в твоїй Московщині</l>
                <l>Є чим поживиться?</l>
                <l>Чи чортма й тепер нічого?</l>
              </lg>
            </sp>
            <sp>
              <speaker>[3]</speaker>
              <lg type="stanza">
                <l xml:lang="ru">Э... сестрица, много:</l>
                <l xml:lang="ru">Три указа накаркала</l>
                <l xml:lang="ru">На одну дорогу...</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>На яку це? На ковану?</l>
                <l>Ну, вже наробила...</l>
              </lg>
            </sp>
            <sp>
              <speaker>3</speaker>
              <lg type="stanza">
                <l xml:lang="ru">Да шесть тысяч в одной версте</l>
                <l xml:lang="ru">Душ передушила...</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Та не бреши, бо тілько п’ять,</l>
                <l>Та й то з фоном Корфом.</l>
                <l>Ще й чваниться, показує</l>
                <l>На чужу роботу!</l>
                <l>Капусниця! закурена...</l>
                <l>А ви, мості-пані?</l>
                <l>Бенкетуєте в Парижі,</l>
                <l>Поганці погані!</l>
                <l>Що розлили з річку крові</l>
                <l>Та в Сибір загнали</l>
                <l>Свою шляхту, то вже й годі,</l>
                <l>Уже й запишались.</l>
                <l>Ач, яка вельможна пава...</l>
              </lg>
            </sp>
            <sp>
              <speaker>2 і 3</speaker>
              <lg type="stanza">
                <l>А ти що зробила?? </l>
              </lg>
            </sp>
            <sp>
              <speaker>1</speaker>
              <lg type="stanza">
                <l>А дзуськи вам питать мене!</l>
                <l>Ви ще й не родились,</l>
                <l>Як я отут шинкувала</l>
                <l>Та кров розливала!</l>
                <l>Дивись, які! Карамзіна,</l>
                <l>Бачиш, прочитали!</l>
                <l>Та й думають, що ось-то ми!</l>
                <l>А дзусь, недоріки!</l>
                <l>В колодочки ще не вбились,</l>
                <l>Безпері каліки!..</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>Ото яка недотика!</l>
                <l>Не та рано встала,</l>
                <l>Що до світа упилася...</l>
                <l>А та, що й проспалась!</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Упилася б ти без мене</l>
                <l>З своїми ксьондзами?</l>
                <l>Чортма хисту! Я спалила</l>
                <l>Польщу з королями;</l>
                <l>А про тебе, щебетухо,</l>
                <l>І досі б стояла.</l>
                <l>А з вольними козаками</l>
                <l>Що я виробляла?</l>
                <l>Кому я їх не наймала,</l>
                <l>Не запродавала?</l>
                <l>Та й живущі ж, проклятущі!</l>
                <l>Думала, з Богданом</l>
                <l>От-от уже поховала.</l>
                <l>Ні, встали, погані,</l>
                <l>Із шведською приблудою...</l>
                <l>Та й тойді ж творилось!</l>
                <l>Аж злішаю, як згадаю...</l>
                <l>Батурин спалила,</l>
                <l>Сулу в Ромні загатила</l>
                <l>Тілько старшинами</l>
                <l>Козацькими... а такими,</l>
                <l>Просто козаками,</l>
                <l>Фінляндію засіяла;</l>
                <l>Насипала бурта</l>
                <l>На Орелі... на Ладогу </l>
                <l>Так гурти за гуртом</l>
                <l>Виганяла та цареві</l>
                <l>Болота гатила.</l>
                <l>І славного Полуботка</l>
                <l>В тюрмі задушила.</l>
                <l>Отойді-то було свято!</l>
                <l>Аж пекло злякалось.</l>
                <l>Матер Божа у Ржавиці</l>
                <l>Вночі заридала.</l>
              </lg>
            </sp>
            <sp>
              <speaker>3</speaker>
              <lg type="stanza">
                <l xml:lang="ru">И я таки пожила:</l>
                <l xml:lang="ru">С татарами помутила,</l>
                <l xml:lang="ru">С мучителем покутила,</l>
                <l xml:lang="ru">С Петрухою попила</l>
                <l xml:lang="ru">Да немцам запродала.</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Та ти добре натворила:</l>
                <l>Так кацапів закрепила</l>
                <l>У німецькі кайдани — </l>
                <l>Хоч лягай та й засни.</l>
                <l>А в мене ще, враг їх знає,</l>
                <l>Кого вони виглядають.</l>
                <l>Вже ж і в крепость завдала,</l>
                <l>І дворянства страшну силу</l>
                <l>У мундирах розплодила,</l>
                <l>Як тих вошей розвела;</l>
                <l>Все вельможнії байстрята!</l>
                <l>Вже ж і Січ їх бісновата</l>
                <l>Жидово́ю поросла.</l>
                <l>Та й москаль незгірша штука:</l>
                <l>Добре вміє гріти руки!</l>
                <l>І я люта, а все-таки</l>
                <l>Того не зумію,</l>
                <l>Що москалі в Україні</l>
                <l>З козаками діють.</l>
                <l>Ото указ надрюкують:</l>
                <l>«По милості Божій,</l>
                <l>І ви наші, і все наше,</l>
                <l>І гоже, й негоже!»</l>
                <l>Тепер уже заходились</l>
                <l>Древности шукати</l>
                <l>У могилах... бо нічого </l>
                <l>Уже в хаті взяти;</l>
                <l>Все забрали любісінько. Та лихий їх знає,</l>
                <l>Чого вони з тим поганим</l>
                <l>Льохом поспішають.</l>
                <l>Трошки, трошки б підождали,</l>
                <l>І церква б упала...</l>
                <l>Тойді б разом дві руїни</l>
                <l>В «Пчеле» описали...</l>
              </lg>
            </sp>
            <sp>
              <speaker>2 і 3</speaker>
              <lg type="stanza">
                <l>Чого ж ти нас закликала?</l>
                <l>Щоб на льох дивиться?</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Таки й на льох. Та ще буде</l>
                <l>Два дива твориться.</l>
                <l>Сю ніч будуть в Україні</l>
                <l>Родиться близнята.</l>
                <l>Один буде, як той Гонта,</l>
                <l>Катів катувати!</l>
                <l>Другий буде... оце вже наш!</l>
                <l>Катам помагати.</l>
                <l>Наш вже в череві щипає...</l>
                <l>А я начитала,</l>
                <l>Що, як виросте той Гонта,</l>
                <l>Все наше пропало!</l>
                <l>Усе добро поплюндрує</l>
                <l>Й брата не покине!</l>
                <l>І розпустить правду й волю</l>
                <l>По всій Україні!</l>
                <l>Так от бачите, сестриці,</l>
                <l>Що тут компонують!</l>
                <l>На катів та на все добре</l>
                <l>Кайдани готують!</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>Я золотом розтопленим</l>
                <l>Заллю йому очі!</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>А він клятий недолюдок,</l>
                <l>Золота не схоче. </l>
              </lg>
            </sp>
            <sp>
              <speaker>3</speaker>
              <lg type="stanza">
                <l xml:lang="ru">Я царевыми чинами</l>
                <l xml:lang="ru">Скручу ему руки!..</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>А я зберу з всього світа</l>
                <l>Всі зла і всі муки!..</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Ні, сестриці. Не так треба.</l>
                <l>Поки сліпі люде,</l>
                <l>Треба його поховати,</l>
                <l>А то лихо буде!</l>
                <l>Он, бачите, над Києвом</l>
                <l>Мітла простяглася,</l>
                <l>І над Дніпром і Тясмином</l>
                <l>Земля затряслася?</l>
                <l>Чи чуєте? Застогнала</l>
                <l>Гора над Чигрином.</l>
                <l>О!.. Сміється і ридає</l>
                <l>Уся Україна!</l>
                <l>То близнята народились,</l>
                <l>А навісна мати</l>
                <l>Регочеться, що Йванами</l>
                <l>Обох буде звати!</l>
                <l>Полетімо!.. — Полетіли</l>
                <l>Й, летячи, співали:</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Попливе наш Іван</l>
                <l>По Дніпру у Лиман</l>
                <l>З кумою.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>Побіжить наш ярчук</l>
                <l>В ірій їсти гадюк</l>
                <l>Зо мною.</l>
              </lg>
            </sp>
            <sp>
              <speaker>3</speaker>
              <lg type="stanza">
                <l xml:lang="ru">Как хвачу да помчу,</l>
                <l xml:lang="ru">В самый ад полечу</l>
                <l xml:lang="ru">Стрелою. </l>
              </lg>
            </sp>
          </div3>
        </div2>
        <div2 type="section">
          <head>ТРИ ЛІРНИКИ</head>
          <div3>
            <lg type="stanza">
              <l>Один сліпий, другий кривий,</l>
              <l>А третій горбатий.</l>
              <l>Йшли в Суботов про Богдана</l>
              <l>Мирянам співати.</l>
            </lg>
          </div3>
          <div3 type="dialog">
            <sp>
              <speaker>1</speaker>
              <lg type="stanza">
                <l>Що то сказано, ворони.</l>
                <l>Уже й помостили,</l>
                <l>Мов для їх те сідало</l>
                <l>Москалі зробили.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>А для кого ж? Чоловіка,</l>
                <l>Певне, не посадять</l>
                <l>Лічить зорі...</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Ти то кажеш.</l>
                <l>А може, й посадять,</l>
                <l>Москалика або німця.</l>
                <l>А москаль та німець</l>
                <l>І там найдуть хлібець.</l>
              </lg>
            </sp>
            <sp>
              <speaker>3</speaker>
              <lg type="stanza">
                <l>Що це таке верзете ви?</l>
                <l>Які там ворони?</l>
                <l>Та москалі, та сідала?</l>
                <l>Нехай Бог боронить!</l>
                <l>Може, ще нестись заставлять,</l>
                <l>Москаля плодити.</l>
                <l>Бо чутка є, що цар хоче</l>
                <l>Весь світ полонити.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>А може, й так! Так на чорта ж</l>
                <l>Їх на горах ставить?</l>
                <l>Та ще такі височенні,</l>
                <l>Що й хмари достанеш,</l>
                <l>Як вилізти...</l>
              </lg>
            </sp>
            <sp>
              <speaker>3</speaker>
              <lg type="stanza">
                <l>Так от же що:</l>
                <l>Ото потоп буде. </l>
                <l>Пани туда повилазять</l>
                <l>Та дивиться будуть,</l>
                <l>Як мужики тонутимуть.</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Розумні ви люди,</l>
                <l>А нічого не знаєте!</l>
                <l>То понаставляли</l>
                <l>Ті фігури он для чого:</l>
                <l>Щоб люди не крали</l>
                <l>Води з річки та щоб нишком</l>
                <l>Піску не орали,</l>
                <l>Що скрізь отам за Тясьмою.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>Чортзна-що провадить!</l>
                <l>Нема хисту, то й не бреши.</l>
                <l>А що, як присядем</l>
                <l>Отутечки під берестом</l>
                <l>Та трохи спочинем!</l>
                <l>Та в мене ще шматків зо два</l>
                <l>Є хліба в торбині,</l>
                <l>То поснідаєм в пригоді,</l>
                <l>Поки сонце встане... — </l>
                <l>Посідали. — А хто, братця,</l>
                <l>Співа про Богдана?</l>
              </lg>
            </sp>
            <sp>
              <speaker>3</speaker>
              <lg type="stanza">
                <l>Я співаю. І про Яси,</l>
                <l>І про Жовті Води,</l>
                <l>І містечко Берестечко.</l>
              </lg>
            </sp>
            <sp>
              <speaker>2</speaker>
              <lg type="stanza">
                <l>В великій пригоді</l>
                <l>Нам сьогодня вони стануть!</l>
                <l>Бо там коло льоху</l>
                <l>Базар люду насходилось,</l>
                <l>Та й панства не трохи.</l>
                <l>От де нам пожива буде!</l>
                <l>Ану, заспіваєм!</l>
                <l>Проби ради...</l>
              </lg>
            </sp>
            <sp>
              <speaker>1</speaker>
              <lg type="stanza">
                <l>Та цур йому!</l>
                <l>Лучше полягаєм </l>
                <l>Та виспимось. День великий.</l>
                <l>Ще будем співати.</l>
              </lg>
            </sp>
            <sp>
              <speaker>3</speaker>
              <lg type="stanza">
                <l>І я кажу: помолимось</l>
                <l>Та будемо спати.</l>
              </lg>
            </sp>
          </div3>
        </div2>
        <div2>
          <lg type="stanza">
            <l>Старці під берестом заснули;</l>
            <l>Ще сонце спить, пташки мовчать,</l>
            <l>А коло льоху вже проснулись</l>
            <l>І заходилися копать.</l>
          </lg>
          <lg type="stanza">
            <l>Копають день, копають два,</l>
            <l>На третій насилу</l>
            <l>Докопалися до муру</l>
            <l>Та трохи спочили.</l>
            <l>Поставили караули.</l>
            <l>Ісправник аж просить,</l>
            <l>Щоб нікого не пускали,</l>
            <l>І в Чигрин доносить</l>
            <l>По начальству. Приїхало</l>
            <l>Начальство мордате,</l>
            <l>Подивилось. «Треба, — каже, — </l>
            <l>Своди розламати,</l>
            <l>Вєрнєй дєло...». Розламали,</l>
            <l>Та й перелякались!</l>
            <l>Костяки в льоху лежали</l>
            <l>І мов усміхались,</l>
            <l>Що сонечко побачили.</l>
            <l>От добро Богдана!</l>
            <l>Черепок, гниле корито</l>
            <l>Й костяки в кайданах!</l>
            <l>Якби в форменних, то добре:</l>
            <l>Вони б ще здалися...</l>
            <l>Засміялись... А ісправник</l>
            <l>Трохи не сказився!</l>
            <l>Що нічого, бачиш, взяти,</l>
            <l>А він же трудився!</l>
            <l>І день і ніч побивався</l>
            <l>Та в дурні й убрався.</l>
            <l>Якби йому Богдан оце</l>
            <l>У руки попався,</l>
            <l>У москалі заголив би,</l>
            <l>Щоб знав, як дурити </l>
            <l>Правительство!! Кричить, біга,</l>
            <l>Мов несамовитий.</l>
            <l>Яременка<note type="footnote">Козака Яременка клуня на тім місці, де стояли Богданові палати.</note> в пику пише,</l>
            <l>По-московській лає</l>
            <l>Увесь народ. І на старців</l>
            <l>Моїх налітає.</l>
            <l>«Вы што делаете, плуты!!»</l>
            <l>«Та ми, бачте, пане,</l>
            <l>Співаємо про Богдана...»</l>
            <l>«Я вам дам Богдана,</l>
            <l>Мошенники, дармоеды!</l>
            <l>И песню сложили</l>
            <l>Про тако[го] ж мошенника...»</l>
            <l>«Нас, пане, навчили...»</l>
            <l>«Я вас навчу!.. Завалить им!»</l>
            <l>Взяли й завалили — </l>
            <l>Випарили у московській</l>
            <l>Бані- прохолоді.</l>
            <l>Отак пісні Богданові</l>
            <l>Стали їм в пригоді!!</l>
            <l>Так малий льох в Суботові</l>
            <l>Москва розкопала!</l>
            <l>Великого ж того льоху</l>
            <l>Ще й не дошукалась.</l>
          </lg>
          <lg type="stanza">
            <l>Стоїть в селі Суботові</l>
            <l>На горі високій</l>
            <l>Домовина України,</l>
            <l>Широка, глибока.</l>
            <l>Ото церков Богданова.</l>
            <l>Там-то він молився,</l>
            <l>Щоб москаль добром і лихом</l>
            <l>З козаком ділився.</l>
            <l>Мир душі твоїй, Богдане!</l>
            <l>Не так воно стало;</l>
            <l>Москалики що заздріли,</l>
            <l>То все очухрали.</l>
            <l>Могили вже розривають</l>
            <l>Та грошей шукають,</l>
            <l>Льохи твої розкопують</l>
            <l>Та тебе ж і лають.</l>
            <l>Що й за труди не находять! </l>
            <l>Отак-то, Богдане!</l>
            <l>Занапастив єси вбогу</l>
            <l>Сироту Украйну!</l>
            <l>За те ж тобі така й дяка.</l>
            <l>Церков-домовину</l>
            <l>Нема кому полагодить!!</l>
            <l>На тій Україні,</l>
            <l>На тій самій, що з тобою</l>
            <l>Ляха задавила!</l>
            <l>Байстрюки Єкатерини</l>
            <l>Сараною сіли.</l>
          </lg>
          <lg type="stanza">
            <l>Отаке-то, Зіновію,</l>
            <l>Олексіїв друже!</l>
            <l>Ти все оддав приятелям,</l>
            <l>А їм і байдуже.</l>
            <l>Кажуть, бачиш, що все-то те</l>
            <l>Таки й було наше,</l>
            <l>Що вони тілько наймали</l>
            <l>Татарам на пашу</l>
            <l>Та полякам... Може, й справді!</l>
            <l>Нехай і так буде!</l>
            <l>Так сміються ж з України</l>
            <l>Стороннії люди!</l>
            <l>Не смійтеся, чужі люде!</l>
            <l>Церков-домовина</l>
            <l>Розвалиться... і з-під неї</l>
            <l>Встане Україна.</l>
            <l>І розвіє тьму неволі,</l>
            <l>Світ правди засвітить,</l>
            <l>І помоляться на волі</l>
            <l>Невольничі діти!..</l>
          </lg>
        </div2>
      </div1>
      <div1 type="poem">
        <head>НАЙМИЧКА</head>
        <docDate>1845</docDate>
        <div2 type="section">
          <head>ПРОЛОГ</head>
          <lg type="stanza">
            <l>У неділю вранці-рано</l>
            <l>Поле крилося туманом;</l>
            <l>У тумані, на могилі,</l>
            <l>Як тополя, похилилась</l>
            <l>Молодиця молодая.</l>
            <l>Щось до лона пригортає</l>
            <l>Та з туманом розмовляє:</l>
          </lg>
          <lg type="stanza">
            <l>«Ой тумане, тумане — </l>
            <l>Мій латаний талане!</l>
            <l>Чому мене не сховаєш</l>
            <l>Отут серед лану?</l>
            <l>Чому мене не задавиш,</l>
            <l>У землю не вдавиш?</l>
            <l>Чому мені злої долі,</l>
            <l>Чом віку не збавиш?</l>
            <l>Ні, не дави, туманочку!</l>
            <l>Сховай тілько в полі,</l>
            <l>Щоб ніхто не знав, не бачив</l>
            <l>Моєї недолі!..</l>
            <l>Я не одна, єсть у мене</l>
            <l>І батько, і мати...</l>
            <l>Єсть у мене... туманочку,</l>
            <l>Туманочку, брате!..</l>
            <l>Дитя моє! мій синочку,</l>
            <l>Нехрещений сину!</l>
            <l>Не я тебе хреститиму</l>
            <l>На лиху годину.</l>
            <l>Чужі люде хреститимуть,</l>
            <l>Я не буду знати,</l>
            <l>Як і зовуть... Дитя моє!</l>
            <l>Я була багата... </l>
            <l>Не лай мене; молитимусь,</l>
            <l>Із самого неба</l>
            <l>Долю виплачу сльозами</l>
            <l>І пошлю до тебе».</l>
          </lg>
          <lg type="stanza">
            <l>Пішла полем, ридаючи,</l>
            <l>В тумані ховалась</l>
            <l>Та крізь сльози тихесенько</l>
            <l>Про вдову співала,</l>
            <l>Як удова в Дунаєві</l>
            <l>Синів поховала:</l>
          </lg>
          <lg type="stanza">
            <l>«Ой у полі могила;</l>
            <l>Там удова ходила,</l>
            <l>Там ходила-гуляла,</l>
            <l>Трути-зілля шукала.</l>
            <l>Трути-зілля не найшла,</l>
            <l>Та синів двох привела,</l>
            <l>В китаєчку повила</l>
            <l>І на Дунай однесла:</l>
            <l>«Тихий, тихий Дунай!</l>
            <l>Моїх діток забавляй.</l>
            <l>Ти, жовтенький пісок,</l>
            <l>Нагодуй моїх діток;</l>
            <l>І скупай, і сповий,</l>
            <l>І собою укрий!»</l>
          </lg>
        </div2>
        <div2 type="section">
          <head>I</head>
          <lg type="stanza">
            <l>Був собі дід та баба.</l>
            <l>З давнього-давна, у гаї над ставом,</l>
            <l>Удвох собі на хуторі жили.</l>
            <l>Як діточок двоє,</l>
            <l>Усюди обоє.</l>
            <l>Ще змалечку удвох ягнята пасли.</l>
            <l>А потім побралися,</l>
            <l>Худоби діждалися,</l>
            <l>Придбали хутір, став і млин,</l>
            <l>Садок у гаї розвели</l>
            <l>І пасіку чималу — </l>
            <l>Всього надбали.</l>
            <l>Та діточок у їх бігма,</l>
            <l>А смерть з косою за плечима.</l>
          </lg>
          <lg type="stanza">
            <l>Хто ж їх старість привітає,</l>
            <l>За дитину стане? </l>
            <l>Хто заплаче, поховає?</l>
            <l>Хто душу спом’яне?</l>
            <l>Хто поживе добро чесно</l>
            <l>В добрую годину</l>
            <l>І згадає, дякуючи,</l>
            <l>Як своя дитина?..</l>
            <l>Тяжко дітей годувати</l>
            <l>У безверхій хаті,</l>
            <l>А ще гірше старітися</l>
            <l>У білих палатах,</l>
            <l>Старітися, умирати,</l>
            <l>Добро покидати</l>
            <l>Чужим людям, чужим дітям</l>
            <l>На сміх, на розтрату!</l>
          </lg>
        </div2>
        <div2 type="section">
          <head>II</head>
          <lg type="stanza">
            <l>І дід, і баба у неділю</l>
            <l>На призьбі вдвох собі сиділи</l>
            <l>Гарненько, в білих сорочках.</l>
            <l>Сіяло сонце, в небесах</l>
            <l>Ані хмариночки, та тихо,</l>
            <l>Та любо, як у раї.</l>
            <l>Сховалося у серці лихо,</l>
            <l>Як звір у темнім гаї.</l>
          </lg>
          <lg type="stanza">
            <l>В такім раї, чого б, бачся,</l>
            <l>Старим сумувати?</l>
            <l>Чи то давнє яке лихо</l>
            <l>Прокинулось в хаті?</l>
            <l>Чи вчорашнє, задавлене Знов поворушилось,</l>
            <l>Чи ще тілько заклюнулось — </l>
            <l>І рай запалило?</l>
          </lg>
          <lg type="stanza">
            <l>Не знаю, що і після чого</l>
            <l>Старі сумують. Може, вже</l>
            <l>Оце збираються до Бога,</l>
            <l>Та хто в далекую дорогу</l>
            <l>Їм добре коней запряже?</l>
            <l>«А хто нас, Насте, поховає,</l>
            <l>Як помремо?»</l>
            <l>«Сама не знаю! </l>
            <l>Я все оце міркувала,</l>
            <l>Та аж сумно стало:</l>
            <l>Одинокі зостарілись...</l>
            <l>Кому понадбали</l>
            <l>Добра цього?..»</l>
            <l>«Стривай лишень!</l>
            <l>Чи чуєш? щось плаче</l>
            <l>За ворітьми... мов дитина!</l>
            <l>Побіжім лиш!.. Бачиш?</l>
            <l>Я вгадував, що щось буде!»</l>
          </lg>
          <lg type="stanza">
            <l>І разом схопились</l>
            <l>Та до воріт... Прибігають — </l>
            <l>Мовчки зупинились.</l>
            <l>Перед самим перелазом</l>
            <l>Дитина сповита — </l>
            <l>Та й не туго, й новенькою</l>
            <l>Свитиною вкрита;</l>
            <l>Бо то мати сповивала — </l>
            <l>І літом укрила</l>
            <l>Останньою свитиною!..</l>
            <l>Дивились, молились</l>
            <l>Старі мої. А сердешне</l>
            <l>Неначе благає:</l>
            <l>Випручало рученята</l>
            <l>Й до їх простягає</l>
            <l>Манюсінькі... і замовкло,</l>
            <l>Неначе не плаче,</l>
            <l>Тілько пхика.</l>
            <l>«А що, Насте?</l>
            <l>Я й казав! От бачиш?</l>
            <l>От і талан, от і доля,</l>
            <l>І не одинокі!</l>
            <l>Бери ж лишень та сповивай...</l>
            <l>Ач яке, нівроку!</l>
            <l>Неси ж в хату, а я верхи</l>
            <l>Кинусь за кумами</l>
            <l>В Городище...»</l>
            <l>Чудно якось</l>
            <l>Діється між нами!</l>
            <l>Один сина проклинає,</l>
            <l>З хати виганяє,</l>
            <l>Другий свічечку, сердешний, </l>
            <l>Потом заробляє</l>
            <l>Та, ридаючи, становить</l>
            <l>Перед образами — </l>
            <l>Нема дітей!.. Чудно якось</l>
            <l>Діється між нами!</l>
          </lg>
        </div2>
        <div2 type="section">
          <head>III</head>
          <lg type="stanza">
            <l>Аж три пари на радощах</l>
            <l>Кумів назбирали</l>
            <l>Та ввечері й охрестили</l>
            <l>І Марком назвали.</l>
            <l>Росте Марко. Старі мої</l>
            <l>Не знають, де діти,</l>
            <l>Де посадить, де положить</l>
            <l>І що з ним робити.</l>
            <l>Минає рік. Росте Марко — </l>
            <l>І дійна корова</l>
            <l>У розкоші купається.</l>
            <l>Аж ось чорноброва</l>
            <l>Та молода, білолиця</l>
            <l>Прийшла молодиця</l>
            <l>На той хутір благодатний</l>
            <l>У найми проситься.</l>
            <l>«А що ж, — каже, — возьмім, Насте».</l>
            <l>«Возьмімо, Трохиме,</l>
            <l>Бо ми старі, нездужаєм,</l>
            <l>Та таки й дитина,</l>
            <l>Хоча воно вже й підросло,</l>
            <l>Та все ж таки треба</l>
            <l>Коло його піклуватись».</l>
            <l>«Та воно-то треба.</l>
            <l>Бо й я свою вже часточку</l>
            <l>Прожив, слава Богу, — </l>
            <l>Підтоптався. Так що ж тепер,</l>
            <l>Що візьмеш, небого?</l>
            <l>За рік, чи як?»</l>
            <l>«А що дасте».</l>
            <l>«Е, ні! треба знати,</l>
            <l>Треба, дочко, лічить плату,</l>
            <l>Зароблену плату,</l>
            <l>Бо сказано: хто не лічить,</l>
            <l>То той і не має.</l>
            <l>Так отак хіба, небого? </l>
            <l>Ні ти нас не знаєш,</l>
            <l>Ні ми тебе. А поживеш,</l>
            <l>Роздивишся в хаті,</l>
            <l>Та й ми тебе побачимо — </l>
            <l>Отоді й за плату,</l>
            <l>Чи так, дочко?»</l>
            <l>«Добре, дядьку». «Просимо ж у хату».</l>
          </lg>
          <lg type="stanza">
            <l>Поєднались. Молодиця</l>
            <l>Рада та весела,</l>
            <l>Ніби з паном повінчалась,</l>
            <l>Закупила села.</l>
            <l>І у хаті, і надворі,</l>
            <l>І коло скотини,</l>
            <l>Увечері і вдосвіта;</l>
            <l>А коло дитини</l>
            <l>Так і пада, ніби мати;</l>
            <l>В будень і в неділю</l>
            <l>Головоньку йому змиє</l>
            <l>Й сорочечку білу</l>
            <l>Що день божий надіває.</l>
            <l>Грається, співає,</l>
            <l>Робить возики, а в свято — </l>
            <l>То й з рук не спускає.</l>
            <l>Дивуються старі мої</l>
            <l>Та моляться Богу.</l>
            <l>А наймичка невсипуща</l>
            <l>Щовечір, небога,</l>
            <l>Свою долю проклинає,</l>
            <l>Тяжко-важко плаче;</l>
            <l>І ніхто того не чує,</l>
            <l>Не знає й не бачить,</l>
            <l>Опріч Марка маленького.</l>
            <l>Так воно не знає,</l>
            <l>Чого наймичка сльозами</l>
            <l>Його умиває.</l>
            <l>Не зна Марко, чого вона</l>
            <l>Так його цілує — </l>
            <l>Сама не з’їсть і не доп’є,</l>
            <l>Його нагодує.</l>
            <l>Не зна Марко, як в колисці</l>
            <l>Часом серед ночі</l>
            <l>Прокинеться, ворухнеться — </l>
            <l>То вона вже скочить,</l>
            <l>І укриє, й перехрестить,</l>
            <l>Тихо заколише;</l>
            <l>Вона чує з тії хати,</l>
            <l>Як дитина дише.</l>
            <l>Вранці Марко до наймички</l>
            <l>Ручки простягає</l>
            <l>І мамою невсипущу</l>
            <l>Ганну величає...</l>
            <l>Не зна Марко, росте собі,</l>
            <l>Росте, виростає.</l>
          </lg>
        </div2>
        <div2 type="section">
          <head>IV</head>
          <lg type="stanza">
            <l>Чимало літ перевернулось,</l>
            <l>Води чимало утекло;</l>
            <l>І в хутір лихо завернуло,</l>
            <l>І сліз чимало принесло.</l>
            <l>Бабусю Настю поховали</l>
            <l>І ледве-ледве одволали</l>
            <l>Трохима-діда. Прогуло</l>
            <l>Прокляте лихо та й заснуло.</l>
            <l>На хутір знову благодать</l>
            <l>З-за гаю темного вернулась</l>
            <l>До діда в хату спочивать.</l>
          </lg>
          <lg type="stanza">
            <l>Уже Марко чумакує</l>
            <l>І восени не ночує</l>
            <l>Ні під хатою, ні в хаті...</l>
            <l>Кого-небудь треба сватать!</l>
            <l>«Кого ж би тут?» — старий дума</l>
            <l>І просить поради</l>
            <l>У наймички. А наймичка</l>
            <l>До царівни б рада</l>
            <l>Слать старости: «Треба Марка</l>
            <l>Самого спитати».</l>
            <l>«Добре, дочко, спитаємо,</l>
            <l>Та й будемо сватать».</l>
          </lg>
          <lg type="stanza">
            <l>Розпитали, порадились,</l>
            <l>Та й за старостами</l>
            <l>Пішов Марко. Вернулися</l>
            <l>Люде з рушниками,</l>
            <l>З святим хлібом обміненим. </l>
            <l>Панну у жупані,</l>
            <l>Таку кралю висватали,</l>
            <l>Що хоч за гетьмана,</l>
            <l>То не сором. Отаке-то</l>
            <l>Диво запопали!</l>
          </lg>
          <lg type="stanza">
            <l>«Спасибі вам! — старий каже.</l>
            <l>Тепер, щоб ви знали,</l>
            <l>Треба краю доводити,</l>
            <l>Коли й де вінчати,</l>
            <l>Та й весілля. Та ще ось що:</l>
            <l>Хто в нас буде мати?</l>
            <l>Не дожила моя Настя!..»</l>
            <l>Та й заливсь сльозами.</l>
            <l>А наймичка у порогу</l>
            <l>Вхопилась руками</l>
            <l>За одвірок та й зомліла.</l>
            <l>Тихо стало в хаті;</l>
            <l>Тілько наймичка шептала:</l>
            <l>«Мати... мати... мати!»</l>
          </lg>
        </div2>
        <div2 type="section">
          <head>V</head>
          <lg type="stanza">
            <l>Через тиждень молодиці</l>
            <l>Коровай місили</l>
            <l>На хуторі. Старий батько</l>
            <l>З усієї сили</l>
            <l>З молодицями танцює</l>
            <l>Та двір вимітає;</l>
            <l>Та прохожих, проїжжачих</l>
            <l>У двір закликає,</l>
            <l>Та вареною частує,</l>
            <l>На весілля просить.</l>
            <l>Знай, бігає, а самого</l>
            <l>Ледве ноги носять.</l>
            <l>Скрізь гармидер та реготня,</l>
            <l>В хаті і надворі.</l>
            <l>І жолоби викотили</l>
            <l>З нової комори.</l>
            <l>Скрізь порання: печуть, варять,</l>
            <l>Вимітають, миють...</l>
            <l>Та все чужі. Де ж наймичка</l>
            <l>На прощу у Київ</l>
            <l>Пішла Ганна. Благав старий, </l>
            <l>А Марко аж плакав,</l>
            <l>Щоб була вона за матір.</l>
            <l>«Ні, Марку, ніяко</l>
            <l>Мені матір’ю сидіти:</l>
            <l>То багаті люде,</l>
            <l>А я наймичка... ще й з тебе</l>
            <l>Сміятися будуть.</l>
            <l>Нехай Бог вам помагає!</l>
            <l>Піду помолюся</l>
            <l>Усім святим у Києві,</l>
            <l>Та й знову вернуся</l>
            <l>В вашу хату, як приймете.</l>
            <l>Поки маю сили,</l>
            <l>Трудитимусь...»</l>
            <l>Чистим серцем</l>
            <l>Поблагословила</l>
            <l>Свого Марка... заплакала</l>
            <l>Й пішла за ворота.</l>
          </lg>
          <lg type="stanza">
            <l>Розвернулося весілля.</l>
            <l>Музикам робота</l>
            <l>І підковам. Вареною</l>
            <l>Столи й лави миють.</l>
            <l>А наймичка шкандибає,</l>
            <l>Поспішає в Київ.</l>
            <l>Прийшла в Київ — не спочила,</l>
            <l>У міщанки стала,</l>
            <l>Найнялася носить воду,</l>
            <l>Бо грошей не стало</l>
            <l>На молебствіє Варварі.</l>
            <l>Носила- носила,</l>
            <l>Кіп із вісім заробила</l>
            <l>Й Маркові купила</l>
            <l>Святу шапочку в пещерах</l>
            <l>У Йвана святого,</l>
            <l>Щоб голова не боліла</l>
            <l>В Марка молодого;</l>
            <l>І перстеник у Варвари</l>
            <l>Невістці достала,</l>
            <l>І, всім святим поклонившись,</l>
            <l>Додому верталась.</l>
          </lg>
          <lg type="stanza">
            <l>Вернулася. Катерина</l>
            <l>І Марко зостріли </l>
            <l>За ворітьми, ввели в хату</l>
            <l>Й за стіл посадили;</l>
            <l>Наповали й годували,</l>
            <l>Про Київ питали,</l>
            <l>І в кімнаті Катерина</l>
            <l>Одпочить послала.</l>
          </lg>
          <lg type="stanza">
            <l>«За що вони мене люблять?</l>
            <l>За що поважають?</l>
            <l>О Боже мій милосердний!</l>
            <l>Може, вони знають...</l>
            <l>Може, вони догадались...</l>
            <l>Ні, не догадались;</l>
            <l>Вони добрі...»</l>
            <l>І наймичка</l>
            <l>Тяжко заридала.</l>
          </lg>
        </div2>
        <div2 type="section">
          <head>VI</head>
          <lg type="stanza">
            <l>Тричі крига замерзала,</l>
            <l>Тричі розтавала,</l>
            <l>Тричі наймичку у Київ</l>
            <l>Катря провожала,</l>
            <l>Так, як матір; і в четвертий</l>
            <l>Провела небогу</l>
            <l>Аж у поле, до могили,</l>
            <l>І молила Бога,</l>
            <l>Щоб швиденько верталася,</l>
            <l>Бо без неї в хаті</l>
            <l>Якось сумно, ніби мати</l>
            <l>Покинула хату.</l>
          </lg>
          <lg type="stanza">
            <l>Після Пречистої в неділю,</l>
            <l>Та після Першої Трохим</l>
            <l>Старий сидів в сорочці білій,</l>
            <l>В брилі, на призьбі. Перед ним</l>
            <l>З собакою унучок грався,</l>
            <l>А внучка в юпку одяглась</l>
            <l>У Катрину і ніби йшла</l>
            <l>До діда в гості. Засміявсь</l>
            <l>Старий і внучку привітав,</l>
            <l>Неначе справді молодицю:</l>
            <l>«А де ж ти діла паляницю?</l>
            <l>Чи, може, в лісі хто одняв? </l>
            <l>Чи попросту забула взяти?..</l>
            <l>Чи, може, ще й не напекла?</l>
            <l>Е, сором, сором, лепська мати!»</l>
            <l>Аж зирк — і наймичка ввійшла</l>
            <l>На двір. Побіг стрічати</l>
            <l>З онуками свою Ганну.</l>
            <l>«А Марко в дорозі?» — </l>
            <l>Ганна діда питалася.</l>
            <l>«В дорозі ще й досі».</l>
            <l>«А я ледве додибала</l>
            <l>До вашої хати,</l>
            <l>Не хотілось на чужині</l>
            <l>Одній умирати!</l>
            <l>Коли б Марка діждатися...</l>
            <l>Так щось тяжко стало!»</l>
            <l>І внучатам із клуночка</l>
            <l>Гостинці виймала:</l>
            <l>І хрестики, й дукачики,</l>
            <l>Й намиста разочок</l>
            <l>Яриночці, і червоний</l>
            <l>З фольги образочок,</l>
            <l>А Карпові соловейка</l>
            <l>Та коників пару,</l>
            <l>І четвертий уже перстень</l>
            <l>Святої Варвари</l>
            <l>Катерині, а дідові</l>
            <l>Із воску святого</l>
            <l>Три свічечки; а Маркові</l>
            <l>І собі нічого</l>
            <l>Не принесла: не купила,</l>
            <l>Бо грошей не стало,</l>
            <l>А заробить нездужала.</l>
            <l>«А ось ще осталось</l>
            <l>Півбубличка!»</l>
            <l>Й по шматочку</l>
            <l>Дітям розділила.</l>
          </lg>
        </div2>
        <div2 type="section">
          <head>VII</head>
          <lg type="stanza">
            <l>Ввійшла в хату. Катерина</l>
            <l>Їй ноги умила</l>
            <l>Й полудновать посадила.</l>
            <l>Не пила й не їла</l>
            <l>Стара Ганна. </l>
            <l>«Катерино!</l>
            <l>Коли в нас неділя?»</l>
            <l>«Післязавтра».</l>
            <l>«Треба буде</l>
            <l>Акафіст наняти</l>
            <l>Миколаєві святому</l>
            <l>Й на часточку дати;</l>
            <l>Бо щось Марко забарився...</l>
            <l>Може, де в дорозі</l>
            <l>Занедужав, сохрань Боже!»</l>
            <l>Й покапали сльози</l>
            <l>З старих очей замучених.</l>
            <l>Ледве-ледве встала</l>
            <l>Із-за стола.</l>
            <l>«Катерино!</l>
            <l>Не та вже я стала:</l>
            <l>Зледащіла, нездужаю</l>
            <l>І на ноги встати.</l>
            <l>Тяжко, Катре, умирати</l>
            <l>В чужій теплій хаті!»</l>
          </lg>
          <lg type="stanza">
            <l>Занедужала небога.</l>
            <l>Уже й причащали,</l>
            <l>Й маслосвятіє служили — </l>
            <l>Ні, не помагало.</l>
            <l>Старий Трохим по надвір’ю,</l>
            <l>Мов убитий, ходить.</l>
            <l>Катерина ж з болящої</l>
            <l>І очей не зводить;</l>
            <l>Катерина коло неї</l>
            <l>І днює й ночує.</l>
            <l>А тим часом сичі вночі</l>
            <l>Недобре віщують</l>
            <l>На коморі. Болящая</l>
            <l>Що день, що година,</l>
            <l>Ледве чути, питається:</l>
            <l>«Доню Катерино!</l>
            <l>Чи ще Марко не приїхав?</l>
            <l>Ох, якби я знала,</l>
            <l>Що діждуся, що побачу,</l>
            <l>То ще б підождала!» </l>
          </lg>
        </div2>
        <div2 type="section">
          <head>VIII</head>
          <lg type="stanza">
            <l>Іде Марко з чумаками.</l>
            <l>Ідучи, співає,</l>
            <l>Не поспіша до господи — </l>
            <l>Воли попасає.</l>
            <l>Везе Марко Катерині</l>
            <l>Сукна дорогого,</l>
            <l>А батькові шитий пояс</l>
            <l>Шовку червоного,</l>
            <l>А наймичці на очіпок</l>
            <l>Парчі золотої</l>
            <l>І червону добру хустку</l>
            <l>З білою габою.</l>
            <l>А діточкам черевички,</l>
            <l>Фіг та винограду,</l>
            <l>А всім вкупі — червоного</l>
            <l>Вина з Цареграду</l>
            <l>Відер з троє у барилі,</l>
            <l>І кав’яру з Дону — </l>
            <l>Всього везе, та не знає,</l>
            <l>Що діється дома!</l>
          </lg>
          <lg type="stanza">
            <l>Іде Марко, не журиться.</l>
            <l>Прийшов — слава Богу!</l>
            <l>І ворота одчиняє,</l>
            <l>І молиться Богу.</l>
            <l>«Чи чуєш ти, Катерино?</l>
            <l>Біжи зустрічати!</l>
            <l>Уже прийшов! Біжи швидче!</l>
            <l>Швидче веди в хату!..</l>
            <l>Слава тобі Христе-Боже!</l>
            <l>Насилу діждала!»</l>
            <l>І Отче наш тихо-тихо,</l>
            <l>Мов крізь сон, читала.</l>
          </lg>
          <lg type="stanza">
            <l>Старий воли випрягає,</l>
            <l>Занози ховає</l>
            <l>Мережані, а Катруся</l>
            <l>Марка оглядає.</l>
            <l>«А де ж Ганна, Катерино?</l>
            <l>Я пак і байдуже!</l>
            <l>Чи не вмерла?»</l>
            <l>«Ні, не вмерла, </l>
            <l>А дуже нездужа.</l>
            <l>Ходім лишень в малу хату,</l>
            <l>Поки випрягає</l>
            <l>Воли батько: вона тебе,</l>
            <l>Марку, дожидає».</l>
          </lg>
          <lg type="stanza">
            <l>Ввійшов Марко в малу хату</l>
            <l>І став у порогу...</l>
            <l>Аж злякався. Ганна шепче:</l>
            <l>«Слава... слава Богу!</l>
            <l>Ходи сюди, не лякайся...</l>
            <l>Вийди, Катре, з хати:</l>
            <l>Я щось маю розпитати,</l>
            <l>Дещо розказати».</l>
          </lg>
          <lg type="stanza">
            <l>Вийшла з хати Катерина,</l>
            <l>А Марко схилився</l>
            <l>До наймички у голови.</l>
            <l>«Марку! подивися,</l>
            <l>Подивися ти на мене:</l>
            <l>Бач, як я змарніла?</l>
            <l>Я не Ганна, не наймичка,</l>
            <l>Я...»</l>
            <l>Та й оніміла.</l>
            <l>Марко плакав, дивувався.</l>
            <l>Знов очі одкрила,</l>
            <l>Пильно, пильно подивилась — </l>
            <l>Сльози покотились.</l>
            <l>«Прости мене! Я каралась</l>
            <l>Весь вік в чужій хаті...</l>
            <l>Прости мене, мій синочку!</l>
            <l>Я... я твоя мати».</l>
            <l>Та й замовкла...</l>
            <l>Зомлів Марко,</l>
            <l>Й земля задрижала.</l>
            <l>Прокинувся... до матері — </l>
            <l>А мати вже спала!</l>
          </lg>
        </div2>
      </div1>
      <div1 type="poem">
        <head>КАВКАЗ</head>
        <docDate>1845</docDate>
        <head type="dedication" xml:lang="ru">
          Искреннему моему Якову де Бальмену
            </head>
        <lg type="stanza">
          <l>За горами гори, хмарою повиті,</l>
          <l>Засіяні горем, кровію политі.</l>
          <l>Споконвіку Прометея</l>
          <l>Там орел карає,</l>
          <l>Що день божий добрі ребра</l>
          <l>Й серце розбиває.</l>
          <l>Розбиває, та не вип’є</l>
          <l>Живущої крові — </l>
          <l>Воно знову оживає</l>
          <l>І сміється знову.</l>
          <l>Не вмирає душа наша,</l>
          <l>Не вмирає воля.</l>
          <l>І неситий не виоре</l>
          <l>На дні моря поле.</l>
          <l>Не скує душі живої</l>
          <l>І слова живого.</l>
          <l>Не понесе слави Бога,</l>
          <l>Великого Бога.</l>
        </lg>
        <lg type="stanza">
          <l>Не нам на прю з Тобою стати!</l>
          <l>Не нам діла Твої судить!</l>
          <l>Нам тілько плакать, плакать, плакать</l>
          <l>І хліб насущний замісить</l>
          <l>Кровавим потом і сльозами.</l>
          <l>Кати згнущаються над нами,</l>
          <l>А правда наша п’яна спить.</l>
          <l>Коли вона прокинеться?</l>
          <l>Коли одпочити</l>
          <l>Ляжеш, Боже, утомлений?</l>
          <l>І нам даси жити!</l>
          <l>Ми віруєм Твоїй силі</l>
          <l>І духу живому. </l>
          <l>Встане правда! встане воля!</l>
          <l>І Тобі одному</l>
          <l>Помоляться всі язики</l>
          <l>Вовіки і віки.</l>
          <l>А поки що течуть ріки,</l>
          <l>Кровавії ріки!</l>
        </lg>
        <lg type="stanza">
          <l>За го́рами гори, хмарою повиті,</l>
          <l>Засіяні горем, кровію политі.</l>
        </lg>
        <lg type="stanza">
          <l>Отам-то милостивії ми</l>
          <l>Ненагодовану і голу</l>
          <l>Застукали сердешну волю</l>
          <l>Та й цькуємо. Лягло костьми</l>
          <l>Людей муштрованих чимало.</l>
          <l>А сльоз, а крові? Напоїть</l>
          <l>Всіх імператорів би стало</l>
          <l>З дітьми і внуками, втопить</l>
          <l>В сльозах удов’їх. А дівочих,</l>
          <l>Пролитих тайно серед ночі!</l>
          <l>А матерних гарячих сльоз!</l>
          <l>А батькових старих, кровавих,</l>
          <l>Не ріки — море розлилось,</l>
          <l>Огненне море! Слава! Слава!</l>
          <l>Хортам, і гончим, і псарям,</l>
          <l>І нашим батюшкам-царям</l>
          <l>Слава.</l>
        </lg>
        <lg type="stanza">
          <l>І вам слава, сині гори,</l>
          <l>Кригою окуті.</l>
          <l>І вам, лицарі великі,</l>
          <l>Богом не забуті.</l>
          <l>Борітеся — поборете,</l>
          <l>Вам Бог помагає!</l>
          <l>За вас правда, за вас слава</l>
          <l>І воля святая!</l>
          <l>Чурек і сакля — все твоє,</l>
          <l>Воно не прошене, не дане,</l>
          <l>Ніхто й не возьме за своє,</l>
          <l>Не поведе тебе в кайданах.</l>
          <l>А в нас!.. На те письменні ми,</l>
          <l>Читаєм Божії глаголи!..</l>
          <l>І од глибо[ко]ї тюрми</l>
          <l>Та до високого престола — </l>
          <l>Усі ми в золоті і голі.</l>
          <l>До нас в науку! ми навчим,</l>
          <l>Почому хліб і сіль почім!</l>
          <l>Ми християне; храми, школи,</l>
          <l>Усе добро, сам Бог у нас!</l>
          <l>Нам тілько сакля очі коле:</l>
          <l>Чого вона стоїть у вас,</l>
          <l>Не нами дана; чом ми вам</l>
          <l>Чурек же ваш та вам не кинем,</l>
          <l>Як тій собаці! Чом ви нам</l>
          <l>Платить за сонце не повинні!</l>
          <l>Та й тілько ж то! Ми не погане,</l>
          <l>Ми настоящі християне,</l>
          <l>Ми малим ситі!.. А зате!</l>
          <l>Якби ви з нами подружили,</l>
          <l>Багато б дечому навчились!</l>
          <l>У нас же й світа, як на те — </l>
          <l>Одна Сибір неісходима,</l>
          <l>А тюрм! а люду!.. Що й лічить!</l>
          <l>Од молдованина до фіна</l>
          <l>На всіх язиках все мовчить,</l>
          <l>Бо благоденствує! У нас</l>
          <l>Святую Біблію читає</l>
          <l>Святий чернець і научає,</l>
          <l>Що цар якийсь-то свині пас</l>
          <l>Та дружню жінку взяв до себе,</l>
          <l>А друга вбив. Тепер на небі.</l>
          <l>От бачите, які у нас</l>
          <l>Сидять на небі! Ви ще темні,</l>
          <l>Святим хрестом не просвіщенні,</l>
          <l>У нас навчіться!.. В нас дери,</l>
          <l>Дери та дай,</l>
          <l>І просто в Рай,</l>
          <l>Хоч і рідню всю забери!</l>
          <l>У нас! чого то ми не вмієм?</l>
          <l>І зорі лічим, гречку сієм,</l>
          <l>Французів лаєм. Продаєм</l>
          <l>Або у карти програєм</l>
          <l>Людей... не негрів... а таких,</l>
          <l>Таки хрещених... но простих.</l>
          <l>Ми не гішпани; крий нас, Боже,</l>
          <l>Щоб крадене перекупать,</l>
          <l>Як ті жиди. Ми по закону!.. </l>
          <l>По закону апостола</l>
          <l>Ви любите брата!</l>
          <l>Суєслови, лицеміри,</l>
          <l>Господом прокляті.</l>
          <l>Ви любите на братові</l>
          <l>Шкуру, а не душу!</l>
          <l>Та й лупите по закону</l>
          <l>Дочці на кожушок,</l>
          <l>Байстрюкові на придане,</l>
          <l>Жінці на патинки.</l>
          <l>Собі ж на те, що не знають</l>
          <l>Ні діти, ні жінка!</l>
        </lg>
        <lg type="stanza">
          <l>За кого ж Ти розіп’явся,</l>
          <l>Христе, Сине Божий?</l>
          <l>За нас, добрих, чи за слово</l>
          <l>Істини... чи, може,</l>
          <l>Щоб ми з Тебе насміялись?</l>
          <l>Воно ж так і сталось.</l>
          <l>Храми, каплиці, і ікони,</l>
          <l>І ставники, і мирри дим,</l>
          <l>І перед обра[зо]м Твоїм</l>
          <l>Неутомленниє поклони.</l>
          <l>За кражу, за войну, за кров,</l>
          <l>Щоб братню кров пролити, просять</l>
          <l>І потім в дар Тобі приносять</l>
          <l>З пожару вкрадений покров!!</l>
          <l>Просвітились! та ще й хочем</l>
          <l>Других просвітити,</l>
          <l>Сонце правди показати</l>
          <l>Сліпим, бачиш, дітям!..</l>
          <l>Все покажем! тілько дайте</l>
          <l>Себе в руки взяти.</l>
          <l>Як і тюрми муровати,</l>
          <l>Кайдани кувати,</l>
          <l>Як і носить!.. і як плести</l>
          <l>Кнути узловаті — </l>
          <l>Всьому навчим; тілько дайте</l>
          <l>Свої сині гори</l>
          <l>Остатнії... бо вже взяли</l>
          <l>І поле і море.</l>
        </lg>
        <lg type="stanza">
          <l>І тебе загнали, мій друже єдиний,</l>
          <l>Мій Якове добрий! Не за Україну, </l>
          <l>А за її ката довелось пролить</l>
          <l>Кров добру, не чорну. Довелось запить</l>
          <l>З московської чаші московську отруту!</l>
          <l>О друже мій добрий! друже незабутий!</l>
          <l>Живою душею в Украйні витай,</l>
          <l>Літай з козаками понад берегами,</l>
          <l>Розкриті могили в степу назирай.</l>
          <l>Заплач з козаками дрібними сльозами</l>
          <l>І мене з неволі в степу виглядай.</l>
          <l>А поки що мої думи,</l>
          <l>Моє люте горе</l>
          <l>Сіятиму — нехай ростуть</l>
          <l>Та з вітром говорять.</l>
          <l>Вітер тихий з України</l>
          <l>Понесе з росою</l>
          <l>Мої думи аж до тебе!..</l>
          <l>Братньою сльозою</l>
          <l>Ти їх, друже, привітаєш,</l>
          <l>Тихо прочитаєш...</l>
          <l>І могили, степи, море,</l>
          <l>І мене згадаєш.</l>
        </lg>
      </div1>
      <div1 type="poem">
        <head>І МЕРТВИМ, І ЖИВИМ, І НЕНАРОЖДЕННИМ ЗЕМЛЯКАМ МОЇМ В УКРАЙНІ І НЕ В
    УКРАЙНІ МОЄ ДРУЖНЄЄ ПОСЛАНІЄ</head>
        <docDate>1845</docDate>
        <epigraph xml:lang="cu">
          <cit>
            <quote>Аще кто речетъ, яко люблю Бога, а брата своего ненавидитъ, ложь есть.</quote>
            <bibl>Соборно[е] послание Иоанна. Глава 4, с. 20</bibl>
          </cit>
        </epigraph>
        <lg type="stanza">
          <l>І смеркає, і світає,</l>
          <l>День божий минає,</l>
          <l>І знову люд потомлений,</l>
          <l>І все спочиває.</l>
          <l>Тілько я, мов окаянний,</l>
          <l>І день і ніч плачу</l>
          <l>На розпуттях велелюдних,</l>
          <l>І ніхто не бачить,</l>
          <l>І не бачить, і не знає — </l>
          <l>Оглухли, не чують;</l>
          <l>Кайданами міняються,</l>
          <l>Правдою торгують.</l>
          <l>І Господа зневажають,</l>
          <l>Людей запрягають</l>
          <l>В тяжкі ярма. Орють лихо,</l>
          <l>Лихом засівають,</l>
          <l>А що вродить? побачите,</l>
          <l>Які будуть жни́ва!</l>
          <l>Схаменіться, недолюди,</l>
          <l>Діти юродиві!</l>
          <l>Подивіться на рай тихий,</l>
          <l>На свою країну,</l>
          <l>Полюбіте щирим серцем</l>
          <l>Велику руїну,</l>
          <l>Розкуйтеся, братайтеся,</l>
          <l>У чужому краю</l>
          <l>Не шукайте, не питайте</l>
          <l>Того, що немає</l>
          <l>І на небі, а не тілько</l>
          <l>На чужому полі.</l>
          <l>В своїй хаті своя й правда,</l>
          <l>І сила, і воля. </l>
          <l>Нема на світі України,</l>
          <l>Немає другого Дніпра,</l>
          <l>А ви претеся на чужину</l>
          <l>Шукати доброго добра,</l>
          <l>Добра святого. Волі! волі!</l>
          <l>Братерства братнього! Найшли,</l>
          <l>Несли, несли з чужого поля</l>
          <l>І в Україну принесли</l>
          <l>Великих слов велику силу,</l>
          <l>Та й більш нічого. Кричите,</l>
          <l>Що Бог создав вас не на те,</l>
          <l>Щоб ви неправді поклонились!..</l>
          <l>І хилитесь, як і хилились!</l>
          <l>І знову шкуру дерете</l>
          <l>З братів незрящих, гречкосіїв,</l>
          <l>І сонця-правди дозрівать</l>
          <l>В німецькі землі, не чужії,</l>
          <l>Претеся знову!.. Якби взять</l>
          <l>І всю мізерію з собою,</l>
          <l>Дідами крадене добро,</l>
          <l>Тойді оставсь би сиротою</l>
          <l>З святими горами Дніпро!</l>
        </lg>
        <lg type="stanza">
          <l>Ох, якби те сталось, щоб ви не вертались,</l>
          <l>Щоб там і здихали, де ви поросли!</l>
          <l>Не плакали б діти, мати б не ридала,</l>
          <l>Не чули б у Бога вашої хули.</l>
          <l>І сонце не гріло б смердячого гною</l>
          <l>На чистій, широкій, на вольній землі.</l>
          <l>І люди б не знали, що ви за орли,</l>
          <l>І не покивали б на вас головою.</l>
          <l>Схаменіться! будьте люди,</l>
          <l>Бо лихо вам буде.</l>
          <l>Розкуються незабаром</l>
          <l>Заковані люде,</l>
          <l>Настане суд, заговорять</l>
          <l>І Дніпро, і гори!</l>
          <l>І потече сторіками</l>
          <l>Кров у синє море</l>
          <l>Дітей ваших... і не буде</l>
          <l>Кому помагати.</l>
          <l>Одцурається брат брата</l>
          <l>І дитини мати.</l>
          <l>І дим хмарою заступить </l>
          <l>Сонце перед вами,</l>
          <l>І навіки прокленетесь</l>
          <l>Своїми синами!</l>
          <l>Умийтеся! образ Божий</l>
          <l>Багном не скверніте.</l>
          <l>Не дуріте дітей ваших,</l>
          <l>Що вони на світі</l>
          <l>На те тілько, щоб панувать...</l>
          <l>Бо невчене око</l>
          <l>Загляне їм в саму душу</l>
          <l>Глибоко! глибоко!</l>
          <l>Дознаються небожата,</l>
          <l>Чия на вас шкура,</l>
          <l>Та й засядуть, і премудрих</l>
          <l>Немудрі одурять!</l>
        </lg>
        <lg type="stanza">
          <l>Якби ви вчились так, як треба,</l>
          <l>То й мудрость би була своя.</l>
          <l>А то залізете на небо:</l>
          <l>«І ми не ми, і я не я,</l>
          <l>І все те бачив, і все знаю,</l>
          <l>Нема ні пекла, ані Раю.</l>
          <l>Немає й Бога, тілько я!</l>
          <l>Та куций німець узловатий,</l>
          <l>А більш нікого!..» — «Добре, брате,</l>
          <l>Що ж ти такеє?»</l>
          <l>«Нехай скаже</l>
          <l>Німець. Ми не знаєм».</l>
          <l>Отак-то ви навчаєтесь</l>
          <l>У чужому краю!</l>
          <l>Німець скаже: «Ви моголи».</l>
          <l>«Моголи! моголи!»</l>
          <l>Золотого Тамерлана</l>
          <l>Онучата голі.</l>
          <l>Німець скаже: «Ви слав’яне».</l>
          <l>«Слав’яне! слав’яне!»</l>
          <l>Славних прадідів великих</l>
          <l>Правнуки погані!</l>
          <l>І Коллара читаєте</l>
          <l>З усієї сили,</l>
          <l>І Шафарика, і Ганка,</l>
          <l>І в слав’янофіли</l>
          <l>Так і претесь... І всі мови</l>
          <l>Слав’янського люду — </l>
          <l>Всі знаєте. А своєї</l>
          <l>Дас[т]ьбі... Колись будем</l>
          <l>І по-своєму глаголать,</l>
          <l>Як німець покаже</l>
          <l>Та до того й історію</l>
          <l>Нашу нам розкаже, — </l>
          <l>Отойді ми заходимось!..</l>
          <l>Добре заходились</l>
          <l>По німецькому показу</l>
          <l>І заговорили</l>
          <l>Так, що й німець не второпа,</l>
          <l>Учитель великий,</l>
          <l>А не те, щоб прості люде.</l>
          <l>А ґвалту! а крику!</l>
          <l>«І гармонія, і сила,</l>
          <l>Музика та й годі.</l>
          <l>А історія!.. поема</l>
          <l>Вольного народа!</l>
          <l>Що ті римляне убогі!</l>
          <l>Чортзна-що — не Брути!</l>
          <l>У нас Брути! і Коклеси!</l>
          <l>Славні, незабуті!</l>
          <l>У нас воля виростала,</l>
          <l>Дніпром умивалась,</l>
          <l>У голови гори слала,</l>
          <l>Степом укривалась!»</l>
          <l>Кров’ю вона умивалась,</l>
          <l>А спала на купах,</l>
          <l>На козацьких вольних трупах,</l>
          <l>Окрадених трупах!</l>
          <l>Подивіться лишень добре,</l>
          <l>Прочитайте знову</l>
          <l>Тую славу. Та читайте</l>
          <l>Од слова до слова,</l>
          <l>Не минайте ані титли,</l>
          <l>Ніже тії коми,</l>
          <l>Все розберіть... та й спитайте</l>
          <l>Тойді себе: що ми?..</l>
          <l>Чиї сини? яких батьків?</l>
          <l>Ким? за що закуті?..</l>
          <l>То й побачите, що ось що</l>
          <l>Ваші славні Брути:</l>
          <l>Раби, подножки, грязь Москви,</l>
          <l>Варшавське сміття — ваші пани </l>
          <l>Ясновельможнії гетьмани.</l>
          <l>Чого ж ви чванитеся, ви!</l>
          <l>Сини сердешної Украйни!</l>
          <l>Що добре ходите в ярмі,</l>
          <l>Ще лучше, як батьки ходили.</l>
          <l>Не чваньтесь, з вас деруть ремінь,</l>
          <l>А з їх, бувало, й лій топили.</l>
          <l>Може, чванитесь, що братство</l>
          <l>Віру заступило.</l>
          <l>Що Синопом, Трапезондом</l>
          <l>Галушки варило.</l>
          <l>Правда!.. правда, наїдались.</l>
          <l>А вам тепер вадить.</l>
          <l>І на Січі мудрий німець</l>
          <l>Картопельку садить,</l>
          <l>А ви її купуєте,</l>
          <l>Їсте на здоров’я</l>
          <l>Та славите Запорожжя.</l>
          <l>А чиєю кров’ю</l>
          <l>Ота земля напоєна,</l>
          <l>Що картопля родить, — </l>
          <l>Вам байдуже. Аби добра</l>
          <l>Була для городу!</l>
          <l>А чванитесь, що ми Польщу</l>
          <l>Колись завалили!..</l>
          <l>Правда ваша: Польща впала,</l>
          <l>Та й вас роздавила!</l>
        </lg>
        <lg type="stanza">
          <l>Так от як кров свою лили</l>
          <l>Батьки за Москву і Варшаву,</l>
          <l>І вам, синам, передали</l>
          <l>Свої кайдани, свою славу!</l>
        </lg>
        <lg type="stanza">
          <l>Доборолась Україна</l>
          <l>До самого краю.</l>
          <l>Гірше ляха свої діти</l>
          <l>Її розпинають.</l>
          <l>Заміс[т]ь пива праведную</l>
          <l>Кров із ребер точать.</l>
          <l>Просвітити, кажуть, хочуть</l>
          <l>Материні очі</l>
          <l>Современними огнями.</l>
          <l>Повести за віком,</l>
          <l>За німцями, недоріку, </l>
          <l>Сліпую каліку.</l>
          <l>Добре, ведіть, показуйте,</l>
          <l>Нехай стара мати</l>
          <l>Навчається, як дітей тих</l>
          <l>Нових доглядати.</l>
          <l>Показуйте!.. за науку,</l>
          <l>Не турбуйтесь, буде</l>
          <l>Материна добра плата.</l>
          <l>Розпадеться луда</l>
          <l>На очах ваших неситих,</l>
          <l>Побачите славу,</l>
          <l>Живу славу дідів своїх</l>
          <l>І батьків лукавих.</l>
          <l>Не дуріте самі себе,</l>
          <l>Учітесь, читайте,</l>
          <l>І чужому научайтесь,</l>
          <l>Й свого не цурайтесь.</l>
          <l>Бо хто матір забуває,</l>
          <l>Того Бог карає,</l>
          <l>Того діти цураються,</l>
          <l>В хату не пускають.</l>
          <l>Чужі люди проганяють,</l>
          <l>І немає злому</l>
          <l>На всій землі безконечній</l>
          <l>Веселого дому.</l>
          <l>Я ридаю, як згадаю</l>
          <l>Діла незабуті</l>
          <l>Дідів наших. Тяжкі діла!</l>
          <l>Якби їх забути,</l>
          <l>Я оддав би веселого</l>
          <l>Віку половину.</l>
          <l>Отака-то наша слава,</l>
          <l>Слава України.</l>
          <l>Отак і ви прочитай[те],</l>
          <l>Щоб не сонним снились</l>
          <l>Всі неправди, щоб розкрились</l>
          <l>Високі могили</l>
          <l>Перед вашими очима,</l>
          <l>Щоб ви розпитали</l>
          <l>Мучеників, кого, коли,</l>
          <l>За що розпинали!</l>
          <l>Обніміте ж, брати мої,</l>
          <l>Найменшого брата — </l>
          <l>Нехай мати усміхнеться, </l>
          <l>Заплакана мати.</l>
          <l>Благословить дітей своїх</l>
          <l>Твердими руками</l>
          <l>І діточок поцілує</l>
          <l>Вольними устами.</l>
          <l>І забудеться срамотня</l>
          <l>Давняя година,</l>
          <l>І оживе добра слава,</l>
          <l>Слава України,</l>
          <l>І світ ясний, невечерній</l>
          <l>Тихо засіяє...</l>
          <l>Обніміться ж, брати мої.</l>
          <l>Молю вас, благаю!</l>
        </lg>
      </div1>
      <div1 type="poem">
        <head>ХОЛОДНИЙ ЯР</head>
        <docDate>1845</docDate>
        <lg type="stanza">
          <l>У всякого своє лихо,</l>
          <l>І в мене не тихо,</l>
          <l>Хоч не своє, позичене,</l>
          <l>А все-таки лихо.</l>
          <l>Нащо б, бачся, те згадувать,</l>
          <l>Що давно минуло,</l>
          <l>Будить бознає колишнє — </l>
          <l>Добре, що заснуло.</l>
          <l>Хоч і Яр той, вже до його</l>
          <l>І стежки малої</l>
          <l>Не осталось; і здається,</l>
          <l>Що ніхто й ногою</l>
          <l>Не ступив там, а згадаєш,</l>
          <l>То була й дорога</l>
          <l>З манастиря Мотриного</l>
          <l>До Яру страшного.</l>
          <l>В Яру колись гайдамаки</l>
          <l>Табором стояли,</l>
          <l>Лагодили самопали,</l>
          <l>Ратища стругали.</l>
          <l>У Яр тойді сходилися,</l>
          <l>Мов із хреста зняті,</l>
          <l>Батько з сином і брат з братом</l>
          <l>Одностайне стати</l>
          <l>На ворога лукавого,</l>
          <l>На лютого ляха.</l>
          <l>Де ж ти дівся, в Яр глибокий</l>
          <l>Протоптаний шляху?</l>
          <l>Чи сам заріс темним лісом,</l>
          <l>Чи то засадили</l>
          <l>Нові кати? Щоб до тебе </l>
          <l>Люди не ходили</l>
          <l>На пораду, що їм діять</l>
          <l>З добрими панами,</l>
          <l>Людоїдами лихими,</l>
          <l>З новими ляхами?</l>
          <l>Не сховаєте! над Яром</l>
          <l>Залізняк витає</l>
          <l>І на Умань позирає,</l>
          <l>Гонту виглядає.</l>
          <l>Не ховайте, не топчіте</l>
          <l>Святого закона,</l>
          <l>Не зовіте преподобним</l>
          <l>Лютого Нерона.</l>
          <l>Не славтеся царевою</l>
          <l>Святою войною.</l>
          <l>Бо ви й самі не знаєте,</l>
          <l>Що царики коять.</l>
          <l>А кричите, що несете</l>
          <l>І душу і шкуру</l>
          <l>За отечество!.. Єй-богу,</l>
          <l>Овеча натура;</l>
          <l>Дурний шию підставляє</l>
          <l>І не знає за що!</l>
          <l>Та ще й Гонту зневажає,</l>
          <l>Ледаче ледащо!</l>
          <l>«Гайдамаки не воины — </l>
          <l>Розбойники, воры.</l>
          <l>Пятно в наший истории...»</l>
          <l>Брешеш, людоморе!</l>
          <l>За святую правду-волю</l>
          <l>Розбойник не стане,</l>
          <l>Не розкує закований</l>
          <l>У ваші кайдани</l>
          <l>Народ темний, не заріже</l>
          <l>Лукавого сина,</l>
          <l>Не розіб’є живе серце</l>
          <l>За свою країну.</l>
          <l>Ви — розбойники неситі,</l>
          <l>Голодні ворони.</l>
          <l>По якому правдивому,</l>
          <l>Святому закону</l>
          <l>І землею, всім даною,</l>
          <l>І сердешним людом </l>
          <l>Торгуєте? Стережіться ж,</l>
          <l>Бо лихо вам буде,</l>
          <l>Тяжке лихо!.. Дуріть дітей</l>
          <l>І брата сліпого,</l>
          <l>Дуріть себе, чужих людей,</l>
          <l>Та не дуріть Бога.</l>
          <l>Бо в день радості над вами</l>
          <l>Розпадеться кара. </l>
          <l>І повіє огонь новий</l>
          <l>З Холодного Яру.</l>
        </lg>
      </div1>
      <div1 type="poem">
        <head>ДАВИДОВІ ПСАЛМИ</head>
        <docDate>1845</docDate>
        <div2 type="section">
          <head>1</head>
          <lg type="stanza">
            <l>Блаженний муж на лукаву</l>
            <l>Не вступає раду,</l>
            <l>І не стане на путь злого,</l>
            <l>І з лютим не сяде.</l>
            <l>А в законі Господньому</l>
            <l>Серце його й воля</l>
            <l>Навчається, і стане він,</l>
            <l>Як на добрім полі</l>
            <l>Над водою посажене</l>
            <l>Древо зеленіє,</l>
            <l>Плодом вкрите. Так і муж той</l>
            <l>В добрі своїм спіє,</l>
            <l>А лукавих, нечестивих</l>
            <l>І слід пропадає,</l>
            <l>Як той попіл над землею</l>
            <l>Вітер розмахає.</l>
            <l>І не встануть з праведними</l>
            <l>Злії з домовини,</l>
            <l>Діла добрих оновляться,</l>
            <l>Діла злих загинуть.</l>
          </lg>
        </div2>
        <div2 type="section">
          <head>12</head>
          <lg type="stanza">
            <l>Чи Ти мене, Боже милий,</l>
            <l>Навік забуваєш,</l>
            <l>Одвертаєш лице Своє,</l>
            <l>Мене покидаєш?</l>
            <l>Доки буду мучить душу</l>
            <l>І серцем боліти?</l>
            <l>Доки буде ворог лютий</l>
            <l>На мене дивитись</l>
            <l>І сміятись!.. Спаси мене, </l>
            <l>Спаси мою душу,</l>
            <l>Да не скаже хитрий ворог:</l>
            <l>«Я його подужав».</l>
            <l>І всі злії посміяться,</l>
            <l>Як упаду в руки,</l>
            <l>В руки вражі, спаси мене</l>
            <l>Од лютої муки.</l>
            <l>Спаси мене, помолюся</l>
            <l>І воспою знову</l>
            <l>Твої блага чистим серцем,</l>
            <l>Псалмом тихим, новим.</l>
          </lg>
        </div2>
        <div2 type="section">
          <head>43</head>
          <lg type="stanza">
            <l>Боже, нашими ушима</l>
            <l>Чули Твою славу,</l>
            <l>І діди нам розказують</l>
            <l>Про давні кроваві</l>
            <l>Тії літа: як рукою</l>
            <l>Твердою Своєю</l>
            <l>Розв’язав Ти наші руки</l>
            <l>І покрив землею</l>
            <l>Трупи ворожі. І силу</l>
            <l>Твою восхвалили</l>
            <l>Твої люде і в покої,</l>
            <l>В добрі одпочили,</l>
            <l>Славя Господа!.. А нині!..</l>
            <l>Покрив єси знову</l>
            <l>Срамотою свої люди,</l>
            <l>І вороги нові</l>
            <l>Розкрадають, як овець, нас</l>
            <l>І жеруть!.. Без плати</l>
            <l>І без ціни оддав єси</l>
            <l>Ворогам проклятим.</l>
            <l>Покинув нас на сміх людям,</l>
            <l>В наругу сусідям,</l>
            <l>Покинув нас, яко в притчу</l>
            <l>Нерозумним людям.</l>
            <l>І кивають, сміючися,</l>
            <l>На нас головами,</l>
            <l>І всякий день перед нами</l>
            <l>Стид наш перед нами.</l>
            <l>Окрадені, замучені, </l>
            <l>В путах умираєм,</l>
            <l>Не молимось чужим богам,</l>
            <l>А Тебе благаєм:</l>
            <l>Поможи нам, ізбави нас</l>
            <l>Вражої наруги,</l>
            <l>Поборов Ти першу силу,</l>
            <l>Побори ж і другу,</l>
            <l>Ще лютішу!.. Встань же, Боже,</l>
            <l>Вскую будеш спати,</l>
            <l>Од сльоз наших одвертатись,</l>
            <l>Скорби забувати!</l>
            <l>Смирилася душа наша,</l>
            <l>Жить тяжко в оковах!</l>
            <l>Встань же, Боже, поможи нам</l>
            <l>Встать на ката знову.</l>
          </lg>
        </div2>
        <div2 type="section">
          <head>52</head>
          <lg type="stanza">
            <l>Пребезумний в серці скаже,</l>
            <l>Що Бога немає,</l>
            <l>В беззаконії мерзіє,</l>
            <l>Не творить благая.</l>
            <l>А Бог дивиться, чи є ще</l>
            <l>Взискающий Бога.</l>
            <l>Нема добретворящого,</l>
            <l>Нема ні одного.</l>
            <l>Коли вони, неситії</l>
            <l>Гріхами, дознають?</l>
            <l>Їдять люди замість хліба,</l>
            <l>Бога не згадають,</l>
            <l>Там бояться, лякаються,</l>
            <l>Де страху й не буде.</l>
            <l>Так самі себе бояться</l>
            <l>Лукавії люде.</l>
            <l>Хто ж пошле нам спасеніє,</l>
            <l>Верне добру долю?</l>
            <l>Колись Бог нам верне волю,</l>
            <l>Розіб’є неволю.</l>
            <l>Восхвалимо Тебе, Боже,</l>
            <l>Хваленієм всяким;</l>
            <l>Возрадується Ізраїль</l>
            <l>І святий Іаков. </l>
          </lg>
        </div2>
        <div2 type="section">
          <head>53</head>
          <lg type="stanza">
            <l>Боже, спаси, суди мене</l>
            <l>Ти по Своїй волі.</l>
            <l>Молюсь, Господи, внуши їм</l>
            <l>Уст моїх глаголи.</l>
            <l>Бо на душу мою встали</l>
            <l>Сильнії чужії,</l>
            <l>Не зрять Бога над собою,</l>
            <l>Не знають, що діють.</l>
            <l>А Бог мені помагає,</l>
            <l>Мене заступає</l>
            <l>І їм правдою Своєю</l>
            <l>Вертає їх злая.</l>
            <l>Помолюся Господеві</l>
            <l>Серцем одиноким</l>
            <l>І на злих моїх погляну</l>
            <l>Незлим моїм оком.</l>
          </lg>
        </div2>
        <div2 type="section">
          <head>81</head>
          <lg type="stanza">
            <l>Меж царями-судіями</l>
            <l>На раді великій</l>
            <l>Став земних владик судити</l>
            <l>Небесний Владика.</l>
            <l>«Доколи будете стяжати</l>
            <l>І кров невинну розливать</l>
            <l>Людей убогих? а багатим</l>
            <l>Судом лукавим помагать?</l>
            <l>Вдові убогій поможіте,</l>
            <l>Не осудіте сироти</l>
            <l>І виведіть із тісноти</l>
            <l>На волю тихих, заступіте</l>
            <l>Од рук неситих». Не хотять</l>
            <l>Познать, розбити тьму неволі,</l>
            <l>І всує Господа глаголи,</l>
            <l>І всує плачеться земля.</l>
            <l>Царі, раби — однакові</l>
            <l>Сини перед Богом,</l>
            <l>І ви вмрете, як і князь ваш</l>
            <l>І ваш раб убогий.</l>
            <l>Встань же, Боже, суди землю</l>
            <l>І судей лукавих.</l>
            <l>На всім світі Твоя правда.</l>
            <l>І воля, і слава. </l>
          </lg>
        </div2>
        <div2 type="section">
          <head>93</head>
          <lg type="stanza">
            <l>Господь Бог лихих карає — </l>
            <l>Душа моя знає.</l>
            <l>Встань же, Боже, Твою славу</l>
            <l>Гордий зневажає.</l>
            <l>Вознесися над землею</l>
            <l>Високо, високо,</l>
            <l>Закрий славою Своєю</l>
            <l>Сліпе горде око.</l>
            <l>Доки, Господи, лукаві</l>
            <l>Хваляться, доколи</l>
            <l>Неправдою? Твої люди</l>
            <l>Во тьмі і неволі</l>
            <l>Закували... Добро Твоє</l>
            <l>Кров’ю потопили,</l>
            <l>Зарізали прохожого,</l>
            <l>Вдову задавили</l>
            <l>І сказали: «Не зрить Господь,</l>
            <l>Ніже теє знає».</l>
            <l>Умудрітесь, немудрії,</l>
            <l>Хто світ оглядає,</l>
            <l>Той і серце ваше знає</l>
            <l>І думи лукаві.</l>
            <l>Дивітеся ділам Його,</l>
            <l>Його вічній славі.</l>
            <l>Благо тому, кого Господь</l>
            <l>Карає меж нами,</l>
            <l>Не допуска, поки злому</l>
            <l>Ізриється яма.</l>
            <l>Господь любить свої люди,</l>
            <l>Любить, не оставить,</l>
            <l>Дожидає, поки правда</l>
            <l>Перед ними стане.</l>
            <l>Хто б спас мене од лукавих</l>
            <l>І діющих злая?</l>
            <l>Якби не Бог поміг мені,</l>
            <l>То душа б живая</l>
            <l>Во тьмі ада потонула,</l>
            <l>Проклялась на світі.</l>
            <l>Ти, Господи, помагаєш</l>
            <l>По землі ходити.</l>
            <l>Ти радуєш мою душу</l>
            <l>І серце врачуєш, </l>
            <l>І пребудет Твоя воля</l>
            <l>І труд Твій не всує.</l>
            <l>Вловлять душу праведничу,</l>
            <l>Кров добру осудять.</l>
            <l>Мені Господь пристанище,</l>
            <l>Заступником буде,</l>
            <l>І воздасть їм за діла їх</l>
            <l>Кроваві, лукаві,</l>
            <l>Погубить їх, і їх слава</l>
            <l>Стане їм в неславу.</l>
          </lg>
        </div2>
        <div2 type="section">
          <head>132</head>
          <lg type="stanza">
            <l>Чи є що краще, лучше в світі,</l>
            <l>Як укупі жити,</l>
            <l>Братам добрим добро певне</l>
            <l>Пожить, не ділити?</l>
            <l>Яко миро добровонне</l>
            <l>З голови честної</l>
            <l>На бороду Аароню</l>
            <l>Спадає росою</l>
            <l>І на шитії омети</l>
            <l>Ризи дорогої;</l>
            <l>Або роси Єрмонськії</l>
            <l>На святії гори</l>
            <l>Високії Сіонськії</l>
            <l>Спадають і творять</l>
            <l>Добро тварям земнородним,</l>
            <l>І землі, і людям, — </l>
            <l>Отак братів благих своїх</l>
            <l>Господь не забуде,</l>
            <l>Воцариться в дому тихім,</l>
            <l>В сім’ї тій великій,</l>
            <l>І пошле їм добру долю</l>
            <l>Од віка довіка.</l>
          </lg>
        </div2>
        <div2 type="section">
          <head>136</head>
          <lg type="stanza">
            <l>На ріках круг Вавилона,</l>
            <l>Під вербами в полі,</l>
            <l>Сиділи ми і плакали</l>
            <l>В далекій неволі</l>
            <l>І на вербах повішали</l>
            <l>Органи глухії, </l>
            <l>І нам стали сміятися</l>
            <l>Едомляне злії:</l>
            <l>«Розкажіть нам пісню вашу,</l>
            <l>Може, й ми заплачем.</l>
            <l>Або нашу заспівайте,</l>
            <l>Невольники наші».</l>
            <l>Якої ж ми заспіваєм?..</l>
            <l>На чужому полі</l>
            <l>Не співають веселої</l>
            <l>В далекій неволі.</l>
            <l>І коли тебе забуду,</l>
            <l>Ієрусалиме,</l>
            <l>Забвен буду, покинутий</l>
            <l>Рабом на чужині.</l>
            <l>І язик мій оніміє,</l>
            <l>Висохне, лукавий,</l>
            <l>Як забуду пом’янути</l>
            <l>Тебе, наша славо.</l>
            <l>І Господь наш вас пом’яне,</l>
            <l>Едомськії діти,</l>
            <l>Як кричали ви: «Руйнуйте,</l>
            <l>Руйнуйте, паліте</l>
            <l>Сіон святий!» Вавилоня</l>
            <l>Дщере окаянна!</l>
            <l>Блаженний той, хто заплатить</l>
            <l>За твої кайдани!</l>
            <l>Блажен! блажен! Тебе, злая,</l>
            <l>В радості застане</l>
            <l>І розіб’є дітей твоїх</l>
            <l>О холодний камень.</l>
          </lg>
        </div2>
        <div2 type="section">
          <head>149</head>
          <lg type="stanza">
            <l>Псалом новий Господеві</l>
            <l>І новую славу</l>
            <l>Воспоєм честним собором,</l>
            <l>Серцем нелукавим;</l>
            <l>Во псалтирі і тимпані</l>
            <l>Воспоєм благая,</l>
            <l>Яко Бог кара неправих,</l>
            <l>Правим помагає.</l>
            <l>Преподобнії во славі</l>
            <l>І на тихих ложах </l>
            <l>Радуються, славословлять,</l>
            <l>Хвалять ім’я Боже,</l>
            <l>І мечі в руках їх добрі,</l>
            <l>Острі обоюду,</l>
            <l>На отмщеніє язикам</l>
            <l>І в науку людям.</l>
            <l>Окують царей неситих</l>
            <l>В залізниє пута</l>
            <l>І їх славних оковами</l>
            <l>Ручними окрутять,</l>
            <l>І осудять губителей</l>
            <l>Судом своїм правим.</l>
            <l>І вовіки стане слава,</l>
            <l>Преподобним слава.</l>
          </lg>
        </div2>
      </div1>
      <div1 type="poem">
        <head>МАЛЕНЬКІЙ МАР’ЯНІ</head>
        <docDate>1845</docDate>
        <lg type="stanza">
          <l>Рости, рости, моя пташко,</l>
          <l>Мій маковий цвіте,</l>
          <l>Розвивайся, поки твоє</l>
          <l>Серце не розбите,</l>
          <l>Поки люди не дознали</l>
          <l>Тихої долини,</l>
          <l>Дознаються — пограються,</l>
          <l>Засушать та й кинуть.</l>
          <l>Ані літа молодії,</l>
          <l>Повиті красою,</l>
          <l>Ні карії оченята,</l>
          <l>Умиті сльозою,</l>
          <l>Ані серце твоє тихе,</l>
          <l>Добреє дівоче</l>
          <l>Не заступить, не закриє</l>
          <l>Неситії очі.</l>
          <l>Найдуть злії та й окрадуть...</l>
          <l>І тебе, убогу,</l>
          <l>Кинуть в пекло... Замучишся</l>
          <l>І прокленеш Бога.</l>
          <l>Не цвіти ж, мій цвіте новий,</l>
          <l>Нерозвитий цвіте,</l>
          <l>Зов’янь тихо, поки твоє</l>
          <l>Серце не розбите.</l>
        </lg>
      </div1>
      <div1 type="poem">
        <head>«МИНАЮТЬ ДНІ, МИНАЮТЬ НОЧІ...»</head>
        <docDate>1845</docDate>
        <lg type="stanza">
          <l>Минають дні, минають ночі,</l>
          <l>Минає літо, шелестить</l>
          <l>Пожовкле листя, гаснуть очі,</l>
          <l>Заснули думи, серце спить,</l>
          <l>І все заснуло, і не знаю,</l>
          <l>Чи я живу, чи доживаю,</l>
          <l>Чи так по світу волочусь,</l>
          <l>Бо вже не плачу й не сміюсь...</l>
          <l>Доле, де ти! Доле, де ти?</l>
          <l>Нема ніякої,</l>
          <l>Коли доброї жаль, Боже,</l>
          <l>То дай злої, злої!</l>
          <l>Не дай спати ходячому,</l>
          <l>Серцем замирати</l>
          <l>І гнилою колодою</l>
          <l>По світу валятись.</l>
          <l>А дай жити, серцем жити</l>
          <l>І людей любити,</l>
          <l>А коли ні... то проклинать</l>
          <l>І світ запалити!</l>
          <l>Страшно впасти у кайдани,</l>
          <l>Умирать в неволі,</l>
          <l>А ще гірше — спати, спати</l>
          <l>І спати на волі,</l>
          <l>І заснути навік-віки,</l>
          <l>І сліду не кинуть</l>
          <l>Ніякого, однаково,</l>
          <l>Чи жив, чи загинув!</l>
          <l>Доле, де ти, доле, де ти?</l>
          <l>Нема ніякої!</l>
          <l>Коли доброї жаль, Боже,</l>
          <l>То дай злої! злої!</l>
        </lg>
      </div1>
      <div1 type="poem">
        <head>ТРИ ЛІТА</head>
        <docDate>1845</docDate>
        <lg type="stanza">
          <l>І день не день, і йде не йде,</l>
          <l>А літа стрілою</l>
          <l>Пролітають, забирають</l>
          <l>Все добре з собою.</l>
          <l>Окрадають добрі думи,</l>
          <l>О холодний камень</l>
          <l>Розбивають серце наше</l>
          <l>І співають а́мінь,</l>
          <l>Амінь всьому веселому</l>
          <l>Однині довіка,</l>
          <l>І кидають на розпутті</l>
          <l>Сліпого каліку.</l>
          <l>Невеликії три літа</l>
          <l>Марно пролетіли...</l>
          <l>А багато в моїй хаті</l>
          <l>Лиха наробили.</l>
          <l>Опустошили убоге</l>
          <l>Моє серце тихе,</l>
          <l>Погасили усе добре,</l>
          <l>Запалили лихо,</l>
          <l>Висушили чадом-димом</l>
          <l>Тії добрі сльози,</l>
          <l>Що лилися з Катрусею</l>
          <l>В московській дорозі,</l>
          <l>Що молились з козаками</l>
          <l>В турецькій неволі,</l>
          <l>І Оксану, мою зорю,</l>
          <l>Мою добру долю,</l>
          <l>Що день божий умивали...</l>
          <l>Поки не підкрались</l>
          <l>Злії літа; та все теє</l>
          <l>Заразом украли. </l>
          <l>Жаль і батька, жаль і матір,</l>
          <l>І вірну дружину,</l>
          <l>Молодую, веселую,</l>
          <l>Класти в домовину,</l>
          <l>Жаль великий, брати мої;</l>
          <l>Тяжко годувати</l>
          <l>Малих діток неумитих</l>
          <l>В нетопленій хаті,</l>
          <l>Тяжке лихо, та не таке,</l>
          <l>Як тому дурному,</l>
          <l>Що полюбить, побереться,</l>
          <l>А вона другому</l>
          <l>За три шаги продається</l>
          <l>Та з його й сміється.</l>
          <l>От де лихо! От де серце</l>
          <l>Разом розірветься!</l>
          <l>Отаке-то злеє лихо</l>
          <l>Й зо мною спіткалось:</l>
          <l>Серце люди полюбило</l>
          <l>І в людях кохалось,</l>
          <l>І вони його вітали,</l>
          <l>Гралися, хвалили...</l>
          <l>А літа тихенько крались</l>
          <l>І сльози сушили,</l>
          <l>Сльози щирої любові;</l>
          <l>І я прозрівати</l>
          <l>Став потроху... Доглядаюсь — </l>
          <l>Бодай не казати,</l>
          <l>Кругом мене, де не гляну,</l>
          <l>Не люди, а змії...</l>
          <l>І засохли мої сльози,</l>
          <l>Сльози молодії.</l>
          <l>І тепер я розбитеє</l>
          <l>Серце ядом гою,</l>
          <l>І не плачу, й не співаю,</l>
          <l>А вию совою.</l>
          <l>Отаке-то, що хочете,</l>
          <l>То те і робіте:</l>
          <l>Чи голосно зневажайте,</l>
          <l>Чи нишком хваліте</l>
          <l>Мої думи; однаково</l>
          <l>Не вернуться знову</l>
          <l>Літа мої молодії,</l>
          <l>Веселеє слово. </l>
          <l>Не вернеться... І я серцем</l>
          <l>До вас не вернуся.</l>
          <l>І не знаю, де дінуся,</l>
          <l>Де я пригорнуся,</l>
          <l>І з ким буду розмовляти,</l>
          <l>Кого розважати,</l>
          <l>І перед ким мої думи</l>
          <l>Буду сповідати?</l>
          <l>Думи мої! літа мої,</l>
          <l>Тяжкії три літа,</l>
          <l>До кого ви прихилитесь,</l>
          <l>Мої злії діти?</l>
          <l>Не хилітесь ні до кого,</l>
          <l>Ляжте дома спати...</l>
          <l>А я піду четвертий год</l>
          <l>Новий зострічати;</l>
          <l>Добридень же, новий годе</l>
          <l>В торішній свитині,</l>
          <l>Що ти несеш в Україну</l>
          <l>В латаній торбині?</l>
          <l>«Благоденствіє, указом</l>
          <l>Новеньким повите».</l>
          <l>Іди ж здоров, та не забудь</l>
          <l>Злидням поклонитись.</l>
        </lg>
      </div1>
      <div1 type="poem">
        <head>«ЯК УМРУ, ТО ПОХОВАЙТЕ...»</head>
        <docDate>1845</docDate>
        <lg type="stanza">
          <l>Як умру, то поховайте</l>
          <l>Мене на могилі</l>
          <l>Серед степу широкого</l>
          <l>На Вкраїні милій,</l>
          <l>Щоб лани широкополі,</l>
          <l>І Дніпро, і кручі</l>
          <l>Було видно, було чути,</l>
          <l>Як реве ревучий.</l>
          <l>Як понесе з України</l>
          <l>У синєє море</l>
          <l>Кров ворожу... отойді я</l>
          <l>І лани і гори — </l>
          <l>Все покину, і полину</l>
          <l>До самого Бога</l>
          <l>Молитися... а до того</l>
          <l>Я не знаю Бога.</l>
          <l>Поховайте та вставайте,</l>
          <l>Кайдани порвіте</l>
          <l>І вражою злою кров’ю</l>
          <l>Волю окропіте.</l>
          <l>І мене в сем’ї великій,</l>
          <l>В сем’ї вольній, новій,</l>
          <l>Не забудьте пом’янути</l>
          <l>Незлим тихим словом.</l>
        </lg>
      </div1>
      <div1 type="poem">
        <head>«ЗА ЩО МИ ЛЮБИМО БОГДАНА?..»</head>
        <docDate>1845-1846</docDate>
        <lg type="stanza">
          <l>За що ми любимо Богдана?</l>
          <l>За те, що москалі його забули,</l>
          <l>У дурні німчики обули</l>
          <l>Великомудрого гетьмана.</l>
        </lg>
      </div1>
      <div1 type="poem">
        <head>ЛІЛЕЯ</head>
        <docDate>1846</docDate>
        <lg type="stanza">
          <l>«За що мене, як росла я,</l>
          <l>Люде не любили?</l>
          <l>За що мене, як виросла,</l>
          <l>Молодую вбили?</l>
          <l>За що вони тепер мене</l>
          <l>В палатах вітають,</l>
          <l>Царівною називають,</l>
          <l>Очей не спускають</l>
          <l>З мого цвіту? Дивуються,</l>
          <l>Не знають, де діти!</l>
          <l>Скажи мені, мій братику,</l>
          <l>Королевий Цвіте!»</l>
          <l>«Я не знаю, моя сестро».</l>
          <l>І Цвіт Королевий</l>
          <l>Схилив свою головоньку</l>
          <l>Червоно-рожеву</l>
          <l>До білого пониклого</l>
          <l>Личенька Лілеї.</l>
          <l>І заплакала Лілея</l>
          <l>Росою-сльозою...</l>
          <l>Заплакала і сказала:</l>
          <l>«Брате мій, з тобою</l>
          <l>Ми давно вже кохаємось,</l>
          <l>А я й не сказала,</l>
          <l>Як була я людиною,</l>
          <l>Як я мордувалась.</l>
        </lg>
        <lg type="stanza">
          <l>Моя мати... чого вона,</l>
          <l>Вона все журилась</l>
          <l>І на мене, на дитину,</l>
          <l>Дивилась, дивилась</l>
          <l>І плакала? Я не знаю, </l>
          <l>Мій брате єдиний!</l>
          <l>Хто їй лихо заподіяв?</l>
          <l>Я була дитина,</l>
          <l>Я гралася, забавлялась,</l>
          <l>А вона все в’яла,</l>
          <l>Та нашого злого пана</l>
          <l>Кляла-проклинала.</l>
          <l>Та й умерла. А мене пан</l>
          <l>Взяв догодувати.</l>
          <l>Я виросла, викохалась</l>
          <l>У білих палатах.</l>
          <l>Я не знала, що байстря я,</l>
          <l>Що його дитина.</l>
          <l>Пан поїхав десь далеко,</l>
          <l>А мене покинув.</l>
          <l>І прокляли його люде,</l>
          <l>Будинок спалили...</l>
          <l>А мене, не знаю за що,</l>
          <l>Убити не вбили,</l>
          <l>Тілько мої довгі коси</l>
          <l>Остригли, накрили</l>
          <l>Острижену ганчіркою.</l>
          <l>Та ще й реготались.</l>
          <l>Жиди навіть нечистії</l>
          <l>На мене плювали.</l>
          <l>Отаке-то, мій братику,</l>
          <l>Було мені в світі.</l>
          <l>Молодого, короткого</l>
          <l>Не дали дожити</l>
          <l>Люде віку. Я умерла</l>
          <l>Зимою під тином,</l>
          <l>А весною процвіла я</l>
          <l>Цвітом при долині,</l>
          <l>Цвітом білим, як сніг, білим!</l>
          <l>Аж гай звеселила.</l>
          <l>Зимою люде... Боже мій!</l>
          <l>В хату не пустили.</l>
          <l>А весною, мов на диво,</l>
          <l>На мене дивились.</l>
          <l>А дівчата заквітчались</l>
          <l>І почали звати</l>
          <l>Лілеєю-снігоцвітом;</l>
          <l>І я процвітати</l>
          <l>Стала в гаї, і в теплиці, </l>
          <l>І в білих палатах.</l>
          <l>Скажи ж мені, мій братику,</l>
          <l>Королевий Цвіте,</l>
          <l>Нащо мене Бог поставив</l>
          <l>Цвітом на сім світі?</l>
          <l>Щоб людей я веселила,</l>
          <l>Тих самих, що вбили</l>
          <l>Мене й матір?.. Милосердий</l>
          <l>Святий Боже милий!»</l>
          <l>І заплакала Лілея,</l>
          <l>А Цвіт Королевий</l>
          <l>Схилив свою головоньку</l>
          <l>Червоно-рожеву</l>
          <l>На білеє пониклеє</l>
          <l>Личенько Лілеї.</l>
        </lg>
      </div1>
      <div1 type="poem">
        <head>РУСАЛКА</head>
        <docDate>1846</docDate>
        <lg type="stanza">
          <l>«Породила мене мати</l>
          <l>В високих палатах</l>
          <l>Та й понесла серед ночі</l>
          <l>У Дніпрі скупати.</l>
          <l>Купаючи, розмовляла</l>
          <l>Зо мною, малою:</l>
          <l>«Пливи, пливи, моя доню,</l>
          <l>Дніпром за водою.</l>
          <l>Та випливи русалкою</l>
          <l>Завтра серед ночі,</l>
          <l>А я вийду гуляти з ним,</l>
          <l>А ти й залоскочеш.</l>
          <l>Залоскочи, моє серце,</l>
          <l>Нехай не сміється</l>
          <l>Надо мною, молодою,</l>
          <l>Нехай п’є-уп’ється</l>
          <l>Не моїми кров-сльозами — </l>
          <l>Синьою водою</l>
          <l>Дніпровою. Нехай собі</l>
          <l>Гуляє з дочкою.</l>
          <l>Пливи ж, моя єдиная.</l>
          <l>Хвилі! мої хвилі!</l>
          <l>Привітайте русалоньку...» — </l>
          <l>Та й заголосила,</l>
          <l>Та й побігла. А я собі</l>
          <l>Плила за водою,</l>
          <l>Поки сестри не зостріли,</l>
          <l>Не взяли з собою.</l>
          <l>Уже з тиждень, як росту я,</l>
          <l>З сестрами гуляю</l>
          <l>Опівночі. Та з будинку</l>
          <l>Батька виглядаю. </l>
          <l>А може, вже поєдналась</l>
          <l>З паном у палатах?</l>
          <l>Може, знову розкошує</l>
          <l>Моя грішна мати?» — </l>
          <l>Та й замовкла русалочка,</l>
          <l>В Дніпро поринула,</l>
          <l>Мов пліточка. А лозина</l>
          <l>Тихо похитнулась.</l>
        </lg>
        <lg type="stanza">
          <l>Вийшла мати погуляти,</l>
          <l>Не спиться в палатах.</l>
          <l>Пана Яна нема дома,</l>
          <l>Ні з ким розмовляти.</l>
          <l>А як прийшла до берега,</l>
          <l>То й дочку згадала,</l>
          <l>І згадала, як купала</l>
          <l>І як примовляла.</l>
          <l>Та й байдуже. Пішла собі</l>
          <l>У палати спати.</l>
          <l>Та не дійшла, довелося</l>
          <l>В Дніпрі ночувати.</l>
          <l>І незчулась, як зуспіли</l>
          <l>Дніпрові дівчата — </l>
          <l>Та до неї, ухопили,</l>
          <l>Та й ну з нею гратись,</l>
          <l>Радісінькі, що піймали,</l>
          <l>Грались, лоскотали,</l>
          <l>Поки в вершу не запхали...</l>
          <l>Та й зареготались.</l>
          <l>Одна тілько русалонька</l>
          <l>Не зареготалась.</l>
        </lg>
      </div1>
    </body>
  </text>
</TEI>
