<?xml version="1.0" encoding="UTF-8"?>
<!DOCTYPE TEI PUBLIC "-//TEI P5//DTD Main Document Type//EN" "tei_all.dtd">
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>
          <!-- supply a title -->
        </title>
      </titleStmt>
      <publicationStmt>
        <p>
          <!-- supply publication information -->
        </p>
      </publicationStmt>
      <sourceDesc>
        <p>
          <!-- supply information about the source -->
        </p>
      </sourceDesc>
    </fileDesc>
  </teiHeader>
  <text>
    <body>
      <div1 type="poem">
        <head>ВІДЬМА</head>
        <docDate>1847</docDate>
        <div2>
        <lg type="stanza">
          <l>Молюся, знову уповаю,</l>
          <l>І знову сльози виливаю,</l>
          <l>І думу тяжкую мою</l>
          <l>Німим стінам передаю.</l>
          <l>Озовітеся ж, заплачте,</l>
          <l>Німії, зо мною</l>
          <l>Над неправдою людською,</l>
          <l>Долею лихою.</l>
          <l>Озовітесь! А за вами,</l>
          <l>Може, озоветься</l>
          <l>Безталання невсипуще</l>
          <l>І нам усміхнеться.</l>
          <l>Поєднає з недолею,</l>
          <l>Спасибі нам скаже.</l>
          <l>І заплаче, помолиться</l>
          <l>Й тихо спати ляже.</l>
          <l>Така моя рада, незнаємий брате,</l>
          <l>Смирись перед Богом, людей не займай,</l>
          <l>Шукай собі брата в палатах і в хаті</l>
          <l>І дбай домовину, а слави не дбай,</l>
          <l>Бо вона не спинить віку молодого,</l>
          <l>Не верне з-за літа нашої весни!</l>
          <l>Отак-то, мій друже, молись, брате, Богу</l>
          <l>І мене в молитвах своїх пом’яни.</l>
          <l>Коло осеннього Миколи,</l>
          <l>Обідрані, трохи не голі,</l>
          <l>Бендерським шляхом уночі</l>
          <l>Ішли цигане, а йдучи...</l>
          <l>Звичайне, вольнії, співали.</l>
          <l>Ішли, ішли, а потім стали.</l>
          <l>Шатро край шляху нап’яли, </l>
          <l>Багаття вбоге розвели</l>
          <l>І коло його посідали,</l>
          <l>Хто з шашликом, а хто і так,</l>
          <l>Зате він вольний, як козак</l>
          <l>(Колись-то був). Сидять, куняють.</l>
          <l>А за шатром в степу співає,</l>
          <l>Неначе п’яна, з приданок</l>
          <l>Додому йдучи, молодиця.</l>
          <l>Ой у новій хаті</l>
          <l>Полягали спати,</l>
          <l>Молодій приснилось,</l>
          <l>Що мати сказилась,</l>
          <l>Свекор утопився,</l>
          <l>Бать[ко] оженився.</l>
          <l>І... гу...</l>
          <l>Цигане слухають, сміються:</l>
          <l>— І де ті люди тут возьмуться?</l>
          <l>Оце, мабуть, із-за Дністра.</l>
          <l>Бо тут все степ... Мара! Мара! — </l>
          <l>Цигане крикнули, схопились.</l>
          <l>А перед ними опинилось</l>
          <l>Те, що співало...</l>
          <l>Жаль і страх!</l>
          <l>В свитині латаній дрожала,</l>
          <l>А на руках і на ногах</l>
          <l>Од стужі кров повиступала,</l>
          <l>І довгі коси в реп’яхах!..</l>
          <l>Постояла, а потім сіла</l>
          <l>Коло огню, і руки гріла</l>
          <l>На самім полум’ї.</l>
          <l>— Ну так,</l>
          <l>Оженився неборак! — </l>
          <l>Сама собі ніби шептала.</l>
          <l>І страшно, страшно усміхалась.</l>
        </lg>
        </div2>
        <div2 type="dialog">
          <sp>
            <speaker>Цигане</speaker>
            <lg type="stanza">
              <l>А відкіля ти, молодице?</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Хто, я?</l>
              <l>Як була я молодиця,</l>
              <l>Цілували мене в лице,</l>
              <l>А як стала стара баба,</l>
              <l>Цілували б, була б рада. </l>
            </lg>
          </sp>
          <sp>
            <speaker>Цигане</speaker>
            <lg type="stanza">
              <l>Співуча, нічого сказать!</l>
              <l>Якби собі таку достать,</l>
              <l>Та ще й з медведем.</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Я співаю,</l>
              <l>Чи то сижу, чи то гуляю,</l>
              <l>Все співаю, все співаю,</l>
              <l>Уже забула й говорить...</l>
              <l>А перше добре говорила.</l>
            </lg>
          </sp>
          <sp>
            <speaker>Цигане</speaker>
            <lg type="stanza">
              <l>Де ж ти була, що заблудила?</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Хто, я? Цить... Цить...</l>
              <l>З дочкою пан лежить,</l>
              <l>Огонь погас, а місяць сходить,</l>
              <l>В яру пасеться вовкулак...</l>
              <l>Я в приданках була впилася,</l>
              <l>І молода не придалася,</l>
              <l>А все то прокляті пани</l>
              <l>З дівчатами такеє діють...</l>
              <l>Ще треба сина оженить,</l>
              <l>Піду, без мене не зуміють</l>
              <l>І в домовину положить.</l>
            </lg>
          </sp>
          <sp>
            <speaker>Цигане</speaker>
            <lg type="stanza">
              <l>Не йди, небого, будь ти з нами,</l>
              <l>У нас, єй-богу, добре жить.</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>А діти єсть у вас?..</l>
            </lg>
          </sp>
          <sp>
            <speaker>Цигане</speaker>
            <lg type="stanza">
              <l>Немає...</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Кому ж ви їсти даєте?</l>
              <l>Кого ви спати кладете?</l>
              <l>Кого колишете вночі?</l>
              <l>Лягаючи і встаючи,</l>
              <l>За кого молитесь!! Ох, діти!</l>
              <l>І все діти! І все діти! </l>
              <l>І мені нема де дітись.</l>
              <l>Де не піду, усе за мною.</l>
              <l>Вони з’їдять мене колись.</l>
            </lg>
          </sp>
          <sp>
            <speaker>Цигане</speaker>
            <lg type="stanza">
              <l>Не плач, небого, не журись:</l>
              <l>У нас дітей нема й заводу...</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Хоч з гори та в воду...</l>
            </lg>
          </sp>
        </div2>
        <div2>
        <lg type="stanza">
          <l>І тяжко, тяжко заридала.</l>
          <l>Цигане довго дивувались,</l>
          <l>Поки поснули, де хто впав.</l>
          <l>Вона ж не спала, не журилась,</l>
          <l>Сиділа, ноги устромила</l>
          <l>В гарячий попіл; виступав</l>
          <l>Щербатий місяць з-за могили</l>
          <l>І на шатро мов позирав,</l>
          <l>Аж поки хмари заступили.</l>
        </lg>
        <lg type="stanza">
          <l>Чом не спиться багатому,</l>
          <l>Сивому, гладкому?</l>
          <l>Чом не спиться убогому</l>
          <l>Сироті старому?</l>
          <l>Один дума, як би його</l>
          <l>На подзвін придбати,</l>
          <l>Другий дума, коли б швидче</l>
          <l>Достроїть палати.</l>
          <l>Отойді вже одпочину!</l>
          <l>Аж у домовині...</l>
          <l>А другий і так собі</l>
          <l>Де-небудь загине.</l>
          <l>І обидва спочивають</l>
          <l>І гадки не мають.</l>
          <l>Убогого й не згадують,</l>
          <l>А того ще й лають.</l>
          <l>Не спиться старому ні в полі, ні в хаті,</l>
          <l>А треба як-небудь віку доживати.</l>
        </lg>
        <lg type="stanza">
          <l>Коло огню старий циган</l>
          <l>З люлькою куняє,</l>
          <l>І дивиться на приблуду,</l>
          <l>Може, що й гадає? </l>
        </lg>
        </div2>
        <div2 type="dialog">
          <sp>
            <speaker>Циган</speaker>
            <lg type="stanza">
              <l>Чому не ляжеш, не спочинеш?</l>
              <l>Зірниця сходить, подивись.</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Дивлюся я, вже ти дивись.</l>
            </lg>
          </sp>
          <sp>
            <speaker>Циган</speaker>
            <lg type="stanza">
              <l>Ми рано рушимо, покинем,</l>
              <l>Як не проспишся...</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Не просплюсь!</l>
              <l>Уже ніколи не просплюсь,</l>
              <l>Отак де-небудь і загину</l>
              <l>У бур’яні́...</l>
              <l>Гаю, гаю, темний гаю,</l>
              <l>Тихенький Дунаю,</l>
              <l>Ой у гаї погуляю,</l>
              <l>В Дунаї скупаюсь.</l>
              <l>В зеленому баговинні</l>
              <l>Трошки одпочину...</l>
              <l>Та, може, ще хоч погану</l>
              <l>Приведу дитину!..</l>
              <l>Дарма, аби собі ходило</l>
              <l>Та вміло матір проклинать.</l>
              <l>Он... он... чи бачиш, на могилі</l>
              <l>Очима лупа кошеня,</l>
              <l>Ото до мене... Кицю... Кицю...</l>
              <l>Не йде погане бісеня!</l>
              <l>А то дала б тобі напиться,</l>
              <l>Й на той рік знало б...</l>
              <l>Стоїть кутя на по́куті,</l>
              <l>А в запічку діти.</l>
              <l>Наплодила, наводила,</l>
              <l>Та нема де діти.</l>
              <l>Чи то потопити,</l>
              <l>Чи то подушити,</l>
              <l>Чи жидові на кров продать,</l>
              <l>А гроші пропити!</l>
              <l>Що, добре наші завдають?</l>
              <l>Ото-то й то, а ти не знаєш!</l>
              <l>Сідай лиш ближченько отут.</l>
              <l>Я розкажу тобі, ти знаєш,</l>
              <l>Що й я в Волощині була! </l>
              <l>Близнят в Бендерах привела,</l>
              <l>У білих Ясах колихала,</l>
              <l>У Дунаєві купала,</l>
              <l>В Туреччині сповила,</l>
              <l>Та додому понесла</l>
              <l>Аж у Київ, та вже дома,</l>
              <l>Без кадила, без кропила,</l>
              <l>За три шаги охрестила,</l>
              <l>А три шаги пропила.</l>
              <l>Упилася... Упилась,</l>
              <l>І досі п’яна!..</l>
              <l>І вже ніколи не просплюся.</l>
              <l>Бо я вже й Бога не боюся</l>
              <l>І не соромлюся людей.</l>
              <l>Коли б мені отих дітей</l>
              <l>Найти де-небудь... Ти не знаєш,</l>
              <l>Чи є в Туреччині война?</l>
            </lg>
          </sp>
          <sp>
            <speaker>Циган</speaker>
            <lg type="stanza">
              <l>Була колись, тепер нема,</l>
              <l>Умер найстарший старшина.</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Я думала, в Туреччині,</l>
              <l>Аж і там немає.</l>
              <l>Ось слухай же, скажу тобі,</l>
              <l>Кого я шукаю.</l>
              <l>Я шукаю Наталочку</l>
              <l>Та сина Івана,</l>
              <l>А найгірше я шукаю</l>
              <l>Проклятого пана...</l>
              <l>Щоб задушить! Бо як узяв</l>
              <l>Мене молодою,</l>
              <l>Та й остриг, неначе хлопця,</l>
              <l>І скрізь за собою</l>
              <l>Возив мене. У Бендерах</l>
              <l>Тойді ми стояли — </l>
              <l>З москалями, а москалі</l>
              <l>Турка воювали.</l>
              <l>Отож якраз против Спаса</l>
              <l>Привела близнята.</l>
              <l>А він, проклятий, покинув,</l>
              <l>Не вступив і в хату,</l>
              <l>Пішов собі з москалями... </l>
              <l>А я з байстрюками</l>
              <l>В Україну повернула</l>
              <l>Босими ногами,</l>
              <l>Острижена. Та й байдуже.</l>
              <l>Ішла та питала</l>
              <l>До Києва... І що з мене</l>
              <l>Люде посміялись!!</l>
              <l>Трохи була не втопилась,</l>
              <l>Та жаль було кинуть</l>
              <l>Близняточок. То сяк, то так</l>
              <l>На свою країну</l>
              <l>Доплелася... Одпочила,</l>
              <l>Вечера діждалась,</l>
              <l>Та й у село, хотілось, бач,</l>
              <l>Щоб люде не знали.</l>
              <l>Підкрадаюся до хати — </l>
              <l>Аж огню немає,</l>
              <l>Я думала, що батько спить — </l>
              <l>Аж батько вмирає.</l>
              <l>І нікому руки скласти!</l>
              <l>Я перелякалась,</l>
              <l>Хата пусткою смерділа,</l>
              <l>От я заховала</l>
              <l>Близнят своїх у коморі,</l>
              <l>Убігаю в хату,</l>
              <l>А він уже ледве дише.</l>
              <l>Я до його: «Тату!</l>
              <l>Тату! Тату, це я прийшла!» — </l>
              <l>За руки хапаю...</l>
              <l>А він мене взяв за руку</l>
              <l>І шептав: «Прощаю...</l>
              <l>Прощаю... І...» — Тілько й чула.</l>
              <l>Я, здається, впала</l>
              <l>Та й заснула! Якби була</l>
              <l>Довіку проспала!</l>
              <l>Опівночі прокинулась — </l>
              <l>Щось ходить по хаті...</l>
              <l>А за руку батько давить.</l>
              <l>«Тату! — кричу, — тату!»</l>
              <l>Аж він уже так як крига:</l>
              <l>Насилу я руку</l>
              <l>Випручала. Що, цигане!</l>
              <l>Якби таку суку</l>
              <l>Тобі дочку! Чи простив би? </l>
            </lg>
          </sp>
          <sp>
            <speaker>Циган</speaker>
            <lg type="stanza">
              <l>Простив би, єй-богу.</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Та мовчи вже! Бо забуду.</l>
              <l>Я молилась Богу...</l>
              <l>Ба ні... Дітей годувала,</l>
              <l>Та в засік ховала,</l>
              <l>Та, здається, ще очіпок</l>
              <l>Клоччям вимощала — </l>
              <l>Щоб не знать було, що стрига.</l>
              <l>Прибралась, ходила,</l>
              <l>Поки люде домовину</l>
              <l>Надворі робили.</l>
              <l>Доробили, положили,</l>
              <l>Понесли, сховали...</l>
              <l>І одна я, як той палець,</l>
              <l>На світі осталась.</l>
              <l>Через яр ходила</l>
              <l>Та воду носила,</l>
              <l>Коровай сама бгала,</l>
              <l>Дочку оддавала,</l>
              <l>А сина женила!..</l>
              <l>І... Гу...</l>
            </lg>
          </sp>
          <sp>
            <speaker>Циган</speaker>
            <lg type="stanza">
              <l>Не скигли, бо ти всіх побудиш!</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Хіба я скиглю, навісний?</l>
            </lg>
          </sp>
          <sp>
            <speaker>Циган</speaker>
            <lg type="stanza">
              <l>Та добре, добре, що ж там буде?</l>
              <l>Розказуй дальше...</l>
            </lg>
          </sp>
          <sp>
            <speaker>Відьма</speaker>
            <lg type="stanza">
              <l>Що даси?</l>
              <l>Навариш завтра мамалиги?</l>
              <l>Я й кукурузи принесу...</l>
              <l>Постривай же, нагадаю.</l>
              <l>З дочкою ліг спати!..</l>
              <l>А сина взяв у лакеї...</l>
              <l>Громадою з хати...</l>
              <l>Еге, еге, нагадала. </l>
              <l>Я собак дражнила</l>
              <l>Попід вікнами з старцями</l>
              <l>І близнят носила...</l>
              <l>За плечима, щоб привчались...</l>
              <l>Аж і пан приїхав,</l>
              <l>Отойді було громаді</l>
              <l>І всім достолиха,</l>
              <l>Щоб мене не виганяли</l>
              <l>З батьківської хати.</l>
              <l>Та й взяв мене з близнятами</l>
              <l>До себе в палати.</l>
            </lg>
          
        <!-- should the stanzas below be as part of the відьма's speech? -->
        <lg type="stanza">
          <l>Ростуть мої близняточка,</l>
          <l>А я утішаюсь</l>
          <l>І з лютою гадюкою</l>
          <l>Я знову кохаюсь.</l>
          <l>Докохалася до краю!..</l>
          <l>Сина у лакеї...</l>
          <l>Занапастив... А з дочкою!..</l>
          <l>Чи чуєш, з своєю!..</l>
          <l>Чи це не гріх, по-вашому?</l>
          <l>І в вас так уміють??</l>
          <l>А мені дав карбованця</l>
          <l>Та послав у Київ.</l>
          <l>Послав Богу молитися,</l>
          <l>Отож я й ходила,</l>
          <l>І молилась... Ні, цигане,</l>
          <l>Я дарма молилась.</l>
          <l>Чи в вас єсть Бог який-не будь?</l>
          <l>От же в нас немає!</l>
          <l>Пани вкрали та в шкатулі</l>
          <l>У себе ховають.</l>
        </lg>
        <lg type="stanza">
          <l>Вертаюся я додому — </l>
          <l>Замкнуті покої,</l>
          <l>Пан поїхав десь з дочкою,</l>
          <l>Як перше зо мною!</l>
          <l>І сина взяв, потім... потім...</l>
          <l>Далебі не знаю,</l>
          <l>Що робилось!.. Мені снилось,</l>
          <l>Нібито літаю</l>
          <l>Над байраками совою</l>
          <l>І дітей шукаю...</l>
          <l>Ні, не слухай, я не дітей — </l>
          <l>Я шукала пана.</l>
          <l>А тепер уже не треба — </l>
          <l>Піду у цигани.</l>
          <l>Я вже сина оженила,</l>
          <l>А дочка й так буде.</l>
          <l>Лазитиме попідтинню,</l>
          <l>Поки стопчуть люде.</l>
          <l>Ти не бачив мого сина?..</l>
          <l>Там такий хороший!!</l>
          <l>Такий, як ти. Ух, холодно!</l>
          <l>Позич мені грошей...</l>
          <l>Намиста доброго куплю</l>
          <l>І тебе повішу.</l>
          <l>Та й піду собі додому...</l>
          <l>Дивись, миша, миша</l>
          <l>Несе у Київ мишенят.</l>
          <l>Не донесеш, утопиш десь!</l>
          <l>Або пан одніме!..</l>
          <l>Чи я найду дітей своїх,</l>
          <l>Чи так і загину?! — </l>
          <l>Та й замовкла, мов заснула.</l>
          <l>Цигане вставали,</l>
          <l>Розбирали шатро своє,</l>
          <l>В дорогу рушали,</l>
          <l>Та й рушили. Пішли степом.</l>
          <l>І відьма устала.</l>
          <l>Та й пішла сама за ними,</l>
          <l>А йдучи співала:</l>
          <l>«Кажуть люде, що суд буде,</l>
          <l>А суду не буде,</l>
          <l>Бо вже мене осудили</l>
          <l>На сім світі люде».</l>
        </lg>
        <lg type="stanza">
          <l>За селом село минали,</l>
          <l>В городи́ ходили,</l>
          <l>І, мов диво, за собою</l>
          <l>Приблуду водили.</l>
          <l>І співала й танцювала,</l>
          <l>Не пила й не їла...</l>
          <l>Неначе смерть з циганами</l>
          <l>По світу ходила.</l>
          <l>Потім разом схаменулась,</l>
          <l>Стала їсти й пити,</l>
          <l>І ховатись за шатрами, </l>
          <l>І Богу молитись.</l>
          <l>То таке їй поробила</l>
          <l>Стара Маріула.</l>
          <l>Якимсь зіллям напоїла.</l>
          <l>То воно й минуло.</l>
          <l>Потім її сама стала</l>
          <l>Вчить лікарувати,</l>
          <l>Які трави, що од чого,</l>
          <l>І де їх шукати.</l>
          <l>Як варити, напувати — </l>
          <l>Всьому, всьому вчила,</l>
          <l>І приблуда училася</l>
          <l>І Богу молилась.</l>
          <l>Літо й друге проблукала</l>
          <l>Та в старої вчилась.</l>
          <l>А на третє в Україну</l>
          <l>З нею приблудилась.</l>
          <l>Поклонилась Маріулі</l>
          <l>За науку в ноги,</l>
          <l>Попрощалась з циганами,</l>
          <l>Помолилась Богу,</l>
          <l>Та й пішла собі додому,</l>
          <l>На свою країну — </l>
          <l>Рада, рада та весела,</l>
          <l>Мов мала дитина.</l>
          <l>Які села прохожала — </l>
          <l>Болящих питала,</l>
          <l>І травами напувала,</l>
          <l>І всім помагала.</l>
          <l>Восени прийшла додому,</l>
          <l>Пустку затопила,</l>
          <l>Вимазала, упоралась,</l>
          <l>Легенько спочила,</l>
          <l>Мов у Раї. Все забула — </l>
          <l>Злеє і незлеє.</l>
          <l>Всіх простила, всіх любила</l>
          <l>І мов над землею</l>
          <l>Святим ангелом витала,</l>
          <l>Так їй легко стало.</l>
          <l>Мов в палатах, в своїй хаті</l>
          <l>Жити вона стала,</l>
          <l>І сусіди не цурались,</l>
          <l>Все село любило,</l>
          <l>Бо вона все по болящих </l>
          <l>День і ніч ходила.</l>
          <l>І всім людям помагала,</l>
          <l>І плати не брала.</l>
          <l>А як брала, то калікам</l>
          <l>Зараз оддавала,</l>
          <l>Або свічечку в неділю</l>
          <l>Спасові поставить</l>
          <l>За всіх грішних, а у себе</l>
          <l>Й шага не оставить.</l>
          <l>«Нащо мені? (було каже)</l>
          <l>Чи то в мене діти?!.»</l>
          <l>Та й заплаче, отак вона</l>
          <l>Сама собі в світі</l>
          <l>Вік недовгий доживала...</l>
          <l>Дівчата, бувало,</l>
          <l>І днювали, й ночували,</l>
          <l>Й хату прибирали,</l>
          <l>І мазали, і квітчали,</l>
          <l>І їсти варили...</l>
          <l>І ворожить не просили — </l>
          <l>Так собі любили!</l>
          <l>В хатиночці чисто, тихо,</l>
          <l>Ясно, мов у Раї:</l>
          <l>І, знай, двері поскрипують,</l>
          <l>Ніхто не минає.</l>
          <l>Той добридень прийде скаже,</l>
          <l>Той зілля попросить,</l>
          <l>Той калачик, паляничку, — </l>
          <l>Всього понаносять,</l>
          <l>Аби було з ким пожити,</l>
          <l>Добром поділитись.</l>
          <l>Отак вона жила дома,</l>
          <l>І вкрита і сита.</l>
          <l>І любили, й поважали,</l>
          <l>І всього давали...</l>
          <l>А все-таки покриткою</l>
          <l>І відьмою звали!</l>
        </lg>
        <lg type="stanza">
          <l>З подагрою і подушками,</l>
          <l>З трьома, чи й більше, лікарями</l>
          <l>Із-за німецької землі</l>
          <l>Весною пана привезли — </l>
          <l>Самого тілько. Де ж ті діти?</l>
          <l>Дочку на хорта проміняв, </l>
          <l>А сина в карти проіграв!</l>
          <l>(І так трапляється на світі!</l>
          <l>А що ж ми маємо робить?)</l>
          <l>Отож взяли його лічить.</l>
          <l>Лічили, аж утрьох лічили,</l>
          <l>Уже чого з ним не робили?</l>
          <l>Та ба... Не буде вже грішить.</l>
          <l>А ще б хотілося... Простила!</l>
          <l>Святого зілля наварила...</l>
          <l>І, милосердая, з села</l>
          <l>Лічити ворога пішла!</l>
          <l>І лікарів отих просила,</l>
          <l>Щоб пана зіллям напоїть,</l>
          <l>Хрестилася, що буде жить!</l>
          <l>Та лікарі не допустили,</l>
          <l>Прогнали, трохи ще й не били,</l>
          <l>Взяла горщечок та й пішла,</l>
          <l>Ідучи, діточок згадала...</l>
          <l>Заплакала... І жаль їй стало,</l>
          <l>Що панові не помогла!</l>
        </lg>
        <lg type="stanza">
          <l>Весна зиму проганяє,</l>
          <l>І зелений по землі</l>
          <l>Весна килим розстилає,</l>
          <l>Із ірію журавлі</l>
          <l>Летять високо ключами...</l>
          <l>А степами та шляхами</l>
          <l>Чумаки на Дін пішли.</l>
          <l>І на землі і на небі</l>
          <l>Рай, і я не знаю,</l>
          <l>Якого ще люди раю</l>
          <l>У Бога благають?</l>
          <l>А тим часом непрощенний</l>
          <l>Грішний умирає.</l>
          <l>Уже його, лукавого,</l>
          <l>Сакраментовали,</l>
          <l>Клали долі на соломі,</l>
          <l>І стелю знімали,</l>
          <l>Не вмирає... І лікарі</l>
          <l>Нічого не вдіють!..</l>
          <l>Якось трохи полегшало,</l>
          <l>«Покличте Лукію...» — </l>
          <l>Шепнув, та аж затрусився...</l>
          <l>Привели в палати </l>
          <l>Мою відьму... І лікарі</l>
          <l>Вже стали благати,</l>
          <l>Щоб помогла... Прийшла вона</l>
          <l>І у ногах стала,</l>
          <l>І ни́щечком за грішного</l>
          <l>«Отче наш» читала.</l>
          <l>Пан неначе прокинувся,</l>
          <l>Глянув кругом себе</l>
          <l>І на неї... та й закричав:</l>
          <l> — Не треба! не треба!</l>
          <l>Іди собі! або стривай...</l>
          <l>Чи ти не забула?</l>
          <l>Прости мене! прости мене!.. — </l>
          <l>І сльози блиснули</l>
          <l>Вперше зроду... — Я прощаю...</l>
          <l>Я давно простила... — </l>
          <l>І свічечку дала в руки,</l>
          <l>І перехрестила.</l>
          <l>Заснув ворог перед нею,</l>
          <l>Як тая дитина,</l>
          <l>А її за свою душу</l>
          <l>Молитись покинув.</l>
        </lg>
        <lg type="stanza">
          <l>Сорокоусти наймала,</l>
          <l>У Київ ходила</l>
          <l>Та за пана покойного</l>
          <l>Господа молила.</l>
          <l>І восени вернулася</l>
          <l>В село зимувати,</l>
          <l>Ніби матір, привітали</l>
          <l>Ласка́ві дівчата.</l>
          <l>І знов стали на досвітки</l>
          <l>До неї ходити,</l>
          <l>І знов стали, як матері,</l>
          <l>Лукії годити.</l>
          <l>А вона їх научала,</l>
          <l>Як на світі жити.</l>
          <l>Розказує, як і вона</l>
          <l>Колись дівовала,</l>
          <l>І як пана полюбила,</l>
          <l>Покриткою стала.</l>
          <l>І як стри́гою ходила,</l>
          <l>Близнят породила,</l>
          <l>Як блукала з циганами, </l>
          <l>І як її вчила</l>
          <l>Лікарювать Маріула.</l>
          <l>І все, що робилось,</l>
          <l>Усе було розказує,</l>
          <l>Аж плачуть дівчата,</l>
          <l>Та хрестяться, жахаються,</l>
          <l>Ніби пан у хаті.</l>
          <l>А вона їм розказує,</l>
          <l>Просить, заклинає,</l>
          <l>Щоб з панами не кохались!..</l>
          <l>Бо Бог покарає.</l>
          <l>Що підете ви по світу,</l>
          <l>Так як я ходила,</l>
          <l>Батька, матір погубите,</l>
          <l>Як я погубила.</l>
          <l>Дітей своїх на сміх людям</l>
          <l>Пустите по світу,</l>
          <l>Так як я... як я... пустила...</l>
          <l>Діти мої! діти!</l>
        </lg>
        <lg type="stanza">
          <l>Отак вона научала.</l>
          <l>Дівчата хрестились</l>
          <l>Та плакали, а уночі</l>
          <l>Пани все їм снились,</l>
          <l>І з рогами, і з хвостами,</l>
          <l>Одрізують коси,</l>
          <l>Та кусають, та сміються,</l>
          <l>І простоволосих</l>
          <l>На собак тощо міняють,</l>
          <l>У дьогті купають,</l>
          <l>І виводять на улицю,</l>
          <l>І людей скликають</l>
          <l>Дивитися. Отаке-то</l>
          <l>Дівчаточкам снилось,</l>
          <l>А все-таки на досвітки</l>
          <l>До неї ходили.</l>
        </lg>
        <lg type="stanza">
          <l>Прийшла весна зеленая.</l>
          <l>Стара моя встала,</l>
          <l>Пішла в поле шукать зілля,</l>
          <l>Та там і осталась...</l>
          <l>І обідать, і вечерять</l>
          <l>Варили дівчата,</l>
          <l>Та не знали, де ділася </l>
          <l>Їх нерідна мати.</l>
          <l>Пастухи в селі сказали,</l>
          <l>Що коло могили</l>
          <l>У калюжі стару відьму</l>
          <l>Чорти задавили.</l>
          <l>Найшли її, громадою</l>
          <l>Без попа сховали,</l>
          <l>І в могилу осиковий</l>
          <l>Кілок забивали.</l>
          <l>А дівчата уквітчали</l>
          <l>Могилу квітками</l>
          <l>І осику поливали</l>
          <l>Дрібними сльозами.</l>
          <l>І виросла на могилі</l>
          <l>Осика заклята.</l>
          <l>Отам відьма похована.</l>
          <l>Хрестітесь, дівчата.</l>
          <l>Хрестітеся і не кваптесь</l>
          <l>На панів лукавих,</l>
          <l>Бо згинете осміяні,</l>
          <l>Наробите слави.</l>
        </lg>
        </sp>
        </div2>
      </div1>
      <div1 type="poem">
        <head>В КАЗЕМАТІ</head>
        <docDate>1847</docDate>
        <head type="dedication">Моїм соузникам посвящаю</head>
        <div2 type="introduction">
        <lg type="stanza">
          <l>Згадайте, братія моя...</l>
          <l>Бодай те лихо не верталось,</l>
          <l>Як ви гарнесенько і я</l>
          <l>Із-за решотки визирали.</l>
          <l>І, певне, думали, коли</l>
          <l>На раду тиху, на розмову,</l>
          <l>Коли ми зійдемося знову</l>
          <l>На сій зубоженій землі?</l>
          <l>Ніколи, братія, ніколи</l>
          <l>З Дніпра укупі не п’ємо!</l>
          <l>Розійдемось, рознесемо</l>
          <l>В степи, в ліси свою недолю,</l>
          <l>Повіруєм ще трохи в волю,</l>
          <l>А потім жити почнемо</l>
          <l>Меж людьми як люде.</l>
          <l>А поки те буде,</l>
          <l>Любітеся, брати мої,</l>
          <l>Украйну любіте</l>
          <l>І за неї, безталанну,</l>
          <l>Господа моліте.</l>
          <l>І його забудьте, други,</l>
          <l>І не проклинайте.</l>
          <l>І мене в неволі лютій</l>
          <l>Інколи згадайте.</l>
        </lg>
        </div2>
        <div2 type="section">
          <head>I</head>
          <lg type="stanza">
            <l>Ой одна я, одна,</l>
            <l>Як билиночка в полі,</l>
            <l>Та не дав мені Бог</l>
            <l>Ані щастя, ні долі.</l>
            <l>Тілько дав мені Бог</l>
            <l>Красу — карії очі, </l>
            <l>Та й ті виплакала</l>
            <l>В самотині дівочій.</l>
            <l>Ані братика я,</l>
            <l>Ні сестрички не знала,</l>
            <l>Меж чужими зросла,</l>
            <l>І зросла — не кохалась!</l>
            <l>Де ж дружина моя,</l>
            <l>Де ви, добрії люде?</l>
            <l>Їх нема, я сама.</l>
            <l>А дружини й не буде!</l>
          </lg>
        </div2>
        <div2 type="section">
          <head>II</head>
          <lg type="stanza">
            <l>За байраком байрак,</l>
            <l>А там степ та могила.</l>
            <l>Із могили козак</l>
            <l>Встає сивий, похилий.</l>
            <l>Встає сам уночі,</l>
            <l>Іде в степ, а йдучи</l>
            <l>Співа, сумно співає:</l>
            <l>— Наносили землі</l>
            <l>Та й додому пішли,</l>
            <l>І ніхто не згадає.</l>
            <l>Нас тут триста як скло!</l>
            <l>Товариства лягло!</l>
            <l>І земля не приймає.</l>
            <l>Як запродав гетьман</l>
            <l>У ярмо християн,</l>
            <l>Нас послав поганяти.</l>
            <l>По своїй по землі</l>
            <l>Свою кров розлили</l>
            <l>І зарізали брата.</l>
            <l>Крові брата впились</l>
            <l>І отут полягли</l>
            <l>У могилі заклятій. — </l>
            <l>Та й замовк, зажуривсь</l>
            <l>І на спис похиливсь.</l>
            <l>Став на самій могилі,</l>
            <l>На Дніпро позирав,</l>
            <l>Тяжко плакав, ридав,</l>
            <l>Сині хвилі голосили.</l>
            <l>З-за Дніпра із села</l>
            <l>Руна гаєм гула,</l>
            <l>Треті півні співали. </l>
            <l>Провалився козак,</l>
            <l>Стрепенувся байрак,</l>
            <l>А могила застогнала.</l>
          </lg>
        </div2>
        <div2 type="section">
          <head>III</head>
          <lg type="stanza">
            <l>Мені однаково, чи буду</l>
            <l>Я жить в Україні, чи ні.</l>
            <l>Чи хто згадає, чи забуде</l>
            <l>Мене в снігу на чужині — </l>
            <l>Однаковісінько мені.</l>
            <l>В неволі виріс між чужими</l>
            <l>І, неоплаканий своїми,</l>
            <l>В неволі, плачучи, умру.</l>
            <l>І все з собою заберу,</l>
            <l>Малого сліду не покину</l>
            <l>На нашій славній Україні,</l>
            <l>На нашій — не своїй землі.</l>
            <l>І не пом’яне батько з сином,</l>
            <l>Не скаже синові: — Молись,</l>
            <l>Молися, сину, за Вкраїну</l>
            <l>Його замучили колись. — </l>
            <l>Мені однаково, чи буде</l>
            <l>Той син молитися, чи ні...</l>
            <l>Та неоднаково мені,</l>
            <l>Як Україну злії люде</l>
            <l>Присплять, лукаві, і в огні</l>
            <l>Її, окраденую, збудять...</l>
            <l>Ох, не однаково мені.</l>
          </lg>
        </div2>
        <div2 type="section">
          <head>IV</head>
          <lg type="stanza">
            <l>«Не кидай матері», — казали,</l>
            <l>А ти покинула, втекла,</l>
            <l>Шукала мати — не найшла,</l>
            <l>Та вже й шукати перестала,</l>
            <l>Умерла, плачучи. Давно</l>
            <l>Не чуть нікого, де ти гралась,</l>
            <l>Собака десь помандрувала,</l>
            <l>І в хаті вибито вікно.</l>
            <l>В садочку темному ягнята</l>
            <l>Удень пасуться. А вночі</l>
            <l>Віщують сови та сичі</l>
            <l>І не дають сосідям спати. </l>
            <l>І твій барвіночок хрещатий</l>
            <l>Заріс богилою, ждучи</l>
            <l>Тебе не квітчану. І в гаї</l>
            <l>Ставочок чистий висихає,</l>
            <l>Де ти купалася колись.</l>
            <l>І гай сумує, похиливсь.</l>
            <l>У гаї пташка не співає — </l>
            <l>Й її з собою занесла,</l>
            <l>В яру криниця завалилась,</l>
            <l>Верба усохла, похилилась,</l>
            <l>І стежечка, де ти ходила,</l>
            <l>Колючим терном поросла.</l>
            <l>Куда полинула, де ділась?</l>
            <l>До кого ти перелетіла?</l>
            <l>В чужій землі, в чужій сем’ї</l>
            <l>Кого ти радуєш? До кого,</l>
            <l>До кого руки приросли?</l>
            <l>Віщує серце, що в палатах</l>
            <l>Ти розкошуєш, і не жаль</l>
            <l>Тобі покинутої хати...</l>
            <l>Благаю Бога, щоб печаль</l>
            <l>Тебе довіку не збудила,</l>
            <l>Щоб у палатах не найшла...</l>
            <l>Щоб Бога ти не осудила</l>
            <l>І матері не прокляла.</l>
          </lg>
        </div2>
        <div2 type="section">
          <head>V</head>
          <lg type="stanza">
            <l>— Чого ти ходиш на могилу? — </l>
            <l>Насилу мати говорила. — </l>
            <l>Чого ти плачеш, ідучи,</l>
            <l>Чому не спиш ти уночі,</l>
            <l>Моя голубко сизокрила? — </l>
            <l>— Так, мамо, так. — І знов ходила,</l>
            <l>А мати плакала, ждучи.</l>
          </lg>
          <lg type="stanza">
            <l>Не сон-трава на могилі</l>
            <l>Вночі процвітає.</l>
            <l>То дівчина заручена</l>
            <l>Калину сажає,</l>
            <l>І сльозами поливає,</l>
            <l>І Господа просить,</l>
            <l>Щоб послав він дощі вночі</l>
            <l>І дрібнії роси. </l>
            <l>Щоб калина прийнялася,</l>
            <l>Розпустила віти.</l>
            <l>— Може, пташкою прилине</l>
            <l>Милий з того світа.</l>
            <l>Зов’ю йому кубелечко,</l>
            <l>І сама прилину,</l>
            <l>І будемо щебетати</l>
            <l>З милим на калині.</l>
            <l>Будем плакать, щебетати,</l>
            <l>Тихо розмовляти,</l>
            <l>Будем вкупочці уранці</l>
            <l>На той світ літати.</l>
          </lg>
          <lg type="stanza">
            <l>І калина прийнялася,</l>
            <l>Віти розпустила.</l>
            <l>І три літа на могилу</l>
            <l>Дівчина ходила.</l>
            <l>На четверте... Не сон-трава</l>
            <l>Вночі процвітає,</l>
            <l>То дівчина з калиною</l>
            <l>Плаче, розмовляє:</l>
            <l>— Широкая, високая</l>
            <l>Калино моя,</l>
            <l>Не водою до схід-сонця</l>
            <l>Поливаная.</l>
            <l>Широкії ріки-сльози</l>
            <l>Тебе полили,</l>
            <l>Їх славою лукавою</l>
            <l>Люде понесли.</l>
            <l>Зневажають подруженьки</l>
            <l>Подругу свою,</l>
            <l>Зневажають червоную</l>
            <l>Калину мою.</l>
            <l>Повий мою головоньку,</l>
            <l>Росою умий.</l>
            <l>І вітами широкими</l>
            <l>Од сонця закрий.</l>
            <l>Вранці найдуть мене люде,</l>
            <l>Мене осміють,</l>
            <l>Широкії твої віти</l>
            <l>Діти обірвуть. — </l>
            <l>Вранці-рано на калині</l>
            <l>Пташка щебетала,</l>
            <l>Під калиною дівчина</l>
            <l>Спала, не вставала. </l>
            <l>Утомилось молодеє,</l>
            <l>Навіки спочило...</l>
            <l>Вставало сонце з-за могили,</l>
            <l>Раділи люде, встаючи.</l>
            <l>А мати й спати не лягала,</l>
            <l>Дочку вечерять дожидала</l>
            <l>І тяжко плакала, ждучи.</l>
          </lg>
        </div2>
        <div2 type="section">
          <head>VI</head>
          <lg type="stanza">
            <l>Ой три шляхи широкії</l>
            <l>Докупи зійшлися.</l>
            <l>На чужину з України</l>
            <l>Брати розійшлися.</l>
            <l>Покинули стару матір.</l>
            <l>Той жінку покинув,</l>
            <l>А той сестру. А найменший — </l>
            <l>Молоду дівчину.</l>
            <l>Посадила стара мати</l>
            <l>Три ясени в полі.</l>
            <l>А невістка посадила</l>
            <l>Високу тополю.</l>
            <l>Три явори посадила</l>
            <l>Сестра при долині...</l>
            <l>А дівчина заручена — </l>
            <l>Червону калину.</l>
            <l>Не прийнялись три ясени,</l>
            <l>Тополя всихала,</l>
            <l>Повсихали три явори,</l>
            <l>Калина зов’яла.</l>
            <l>Не вертаються три брати.</l>
            <l>Плаче стара мати,</l>
            <l>Плаче жінка з діточками</l>
            <l>В нетопленій хаті.</l>
            <l>Сестра плаче, йде шукати</l>
            <l>Братів на чужину...</l>
            <l>А дівчину заручену</l>
            <l>Кладуть в домовину.</l>
            <l>Не вертаються три брати,</l>
            <l>По світу блукають,</l>
            <l>А три шляхи широкії</l>
            <l>Терном заростають. </l>
          </lg>
        </div2>
        <div2 type="section">
          <head>[VII]</head>
          <head type="dedication">Н. КОСТОМАРОВУ</head>
          <lg type="stanza">
            <l>Веселе сонечко ховалось</l>
            <l>В веселих хмарах весняних.</l>
            <l>Гостей закованих своїх</l>
            <l>Сердешним чаєм напували</l>
            <l>І часових переміняли,</l>
            <l>Синємундирих часових.</l>
            <l>І до дверей, на ключ замкнутих,</l>
            <l>І до решотки на вікні</l>
            <l>Привик я трохи, і мені</l>
            <l>Не жаль було давно одбутих,</l>
            <l>Давно похованих, забутих,</l>
            <l>Моїх кровавих тяжких сльоз.</l>
            <l>А їх чимало розлилось</l>
            <l>На марне поле. Хоч би рута,</l>
            <l>А то нічого не зійшло!</l>
            <l>І я згадав своє село.</l>
            <l>Кого я там, коли покинув?</l>
            <l>І батько й мати в домовині...</l>
            <l>І жалем серце запеклось,</l>
            <l>Що нікому мене згадати!</l>
            <l>Дивлюсь — твоя, мій брате, мати,</l>
            <l>Чорніше чорної землі,</l>
            <l>Іде, з хреста неначе знята...</l>
            <l>Молюся! Господи, молюсь!</l>
            <l>Хвалить тебе не перестану!</l>
            <l>Що я ні з ким не поділю</l>
            <l>Мою тюрму, мої кайдани!</l>
          </lg>
        </div2>
        <div2 type="section">
          <head>VIII</head>
          <lg type="stanza">
            <l>Садок вишневий коло хати,</l>
            <l>Хрущі над вишнями гудуть.</l>
            <l>Плугатарі з плугами йдуть,</l>
            <l>Співають, ідучи, дівчата,</l>
            <l>А матері вечерять ждуть.</l>
          </lg>
          <lg type="stanza">
            <l>Сем’я вечеря коло хати,</l>
            <l>Вечірня зіронька встає.</l>
            <l>Дочка вечерять подає,</l>
            <l>А мати хоче научати,</l>
            <l>Так соловейко не дає. </l>
            <l>Поклала мати коло хати</l>
            <l>Маленьких діточок своїх,</l>
            <l>Сама заснула коло їх.</l>
            <l>Затихло все, тілько дівчата</l>
            <l>Та соловейко не затих.</l>
          </lg>
        </div2>
        <div2 type="section">
          <head>IX</head>
          <lg type="stanza">
            <l>Рано-вранці новобранці</l>
            <l>Виходили за село,</l>
            <l>А за ними, молодими,</l>
            <l>І дівча одно пішло.</l>
            <l>Подибала стара мати</l>
            <l>Доню в полі доганяти...</l>
            <l>І догнала, привела;</l>
            <l>Нарікала, говорила.</l>
            <l>Поки в землю положила,</l>
            <l>А сама в старці пішла.</l>
          </lg>
          <lg type="stanza">
            <l>Минули літа, а село</l>
            <l>Не перемінилось.</l>
            <l>Тілько пустка на край села</l>
            <l>Набік похилилась.</l>
            <l>Коло пустки на милиці</l>
            <l>Москаль шкандибає.</l>
            <l>На садочок позирає,</l>
            <l>В пустку заглядає.</l>
            <l>Марне, брате, не вигляне</l>
            <l>Чорнобрива з хати.</l>
            <l>Не покличе стара мати</l>
            <l>Вечеряти в хату.</l>
            <l>А колись... Давно колись-то!</l>
            <l>Рушники вже ткались,</l>
            <l>І хустина мережалась,</l>
            <l>Шовком вишивалась.</l>
            <l>Думав жити, любитися</l>
            <l>Та Бога хвалити!</l>
            <l>А довелось... Ні до кого</l>
            <l>В світі прихилитись.</l>
            <l>Сидить собі коло пустки,</l>
            <l>Надворі смеркає.</l>
            <l>А в вікно, неначе баба,</l>
            <l>Сова виглядає. </l>
          </lg>
        </div2>
        <div2 type="section">
          <head>X</head>
          <lg type="stanza">
            <l>В неволі тяжко, хоча й волі,</l>
            <l>Сказать по правді, не було.</l>
            <l>Та все-таки якось жилось.</l>
            <l>Хоть на чужому, та на полі...</l>
            <l>Тепер же злої тії долі,</l>
            <l>Як Бога, ждати довелось.</l>
            <l>І жду її, і виглядаю,</l>
            <l>Дурний свій розум проклинаю,</l>
            <l>Що дався дурням одурить,</l>
            <l>В калюжі волю утопить.</l>
            <l>Холоне серце, як згадаю,</l>
            <l>Що не в Украйні поховають,</l>
            <l>Що не в Украйні буду жить,</l>
            <l>Людей і Господа любить.</l>
          </lg>
        </div2>
        <div2 type="section">
          <head>XI<lb/>КОСАР</head>
          <lg type="stanza">
            <l>Понад полем іде,</l>
            <l>Не покоси кладе,</l>
            <l>Не покоси кладе — гори.</l>
            <l>Стогне земля, стогне море,</l>
            <l>Стогне та гуде!</l>
          </lg>
          <lg type="stanza">
            <l>Косаря уночі</l>
            <l>Зострічають сичі.</l>
            <l>Тне косар, не спочиває</l>
            <l>Й ні на кого не вважає,</l>
            <l>Хоч і не проси.</l>
          </lg>
          <lg type="stanza">
            <l>Не благай, не проси,</l>
            <l>Не клепає коси.</l>
            <l>Чи то пригород, чи город,</l>
            <l>Мов бритвою, старий голить.</l>
            <l>Усе, що даси.</l>
          </lg>
          <lg type="stanza">
            <l>Мужика, й шинкаря,</l>
            <l>Й сироту-кобзаря.</l>
            <l>Приспівує старий, косить,</l>
            <l>Кладе горами покоси,</l>
            <l>Не мина й царя. </l>
            <l>І мене не мине,</l>
            <l>На чужині зотне,</l>
            <l>За решоткою задавить,</l>
            <l>Хреста ніхто не поставить.</l>
            <l>І не пом’яне.</l>
          </lg>
        </div2>
        <div2 type="section">
          <head>XII</head>
          <lg type="stanza">
            <l>Чи ми ще зійдемося знову?</l>
            <l>Чи вже навіки розійшлись?</l>
            <l>І слово правди і любові</l>
            <l>В степи і дебрі рознесли!</l>
            <l>Нехай і так. Не наша мати,</l>
            <l>А довелося поважати.</l>
            <l>То воля Господа. Годіть!</l>
            <l>Смирітеся, молітесь Богу</l>
            <l>І згадуйте один другого.</l>
            <l>Свою Україну любіть,</l>
            <l>Любіть її... Во время люте,</l>
            <l>В остатню тяжкую минуту</l>
            <l>За неї Господа моліть.</l>
          </lg>
        </div2>
      </div1>
      <div1 type="poem">
        <head>«НЕ СПАЛОСЯ, А НІЧ, ЯК МОРЕ...»</head>
        <docDate>1847</docDate>
        <div2>
        <lg type="stanza">
          <l>Не спалося, а ніч, як море.</l>
          <l>(Хоч діялось не восени,</l>
          <l>Так у неволі.) До стіни</l>
          <l>Не заговориш ні про горе,</l>
          <l xml:lang="ru">Ні про младенческие сны.</l>
          <l>Верчуся, світу дожидаю,</l>
          <l>А за дверима про своє</l>
          <l>Солдатськеє нежитіє</l>
          <l>Два часовії розмовляють.</l>
        </lg>
        </div2>
        <div2 type="dialog">
        <sp>
        <speaker>1</speaker>
            <lg type="stanza">
            <l xml:lang="ru">Така ухабиста собой,</l>
            <l xml:lang="ru">И меньше белой не дарила.</l>
            <l xml:lang="ru">А барин бедненькой такой.</l>
            <l xml:lang="ru">Меня-то, слышь, и подсмотрили,</l>
            <l xml:lang="ru">Свезли в Калугу и забрили.</l>
            <l xml:lang="ru">Так вот те случай-то какой!</l>
            </lg>
            </sp>
      <sp>
      <speaker>2</speaker>
        <lg type="stanza">
          <l>А я... аж страшно, як згадаю.</l>
          <l>Я сам пішов у москалі;</l>
          <l>Таки ж у нашому селі</l>
          <l>Назнав я дівчину... Вчащаю</l>
          <l>І матір удову єднаю.</l>
          <l>Так пан заклятий не дає.</l>
          <l>«Мала, — каже, — нехай дождуся».</l>
          <l>І, знай, вчащаю до Ганнусі.</l>
          <l>На той рік знову за своє;</l>
          <l>Пішов я з матір’ю просити.</l>
          <l>«Шкода, — каже, — і не проси.</l>
          <l>П’ятсот, — каже, — коли даси, </l>
          <l>Бери хоч зараз...» Що робити!</l>
          <l>Головко бідна! Позичать?</l>
          <l>Та хто таку позичить силу?</l>
          <l>Пішов я, брате, зароблять.</l>
          <l>І де вже ноги не носили,</l>
          <l>Поки ті гроші заробив.</l>
          <l>Я годів зо два проходив</l>
          <l>По Чорноморії, по Дону...</l>
          <l>І подарунків накупив</l>
          <l>Найдорогіших... От вертаюсь</l>
          <l>В село до дівчини вночі — </l>
          <l>Аж тілько мати на печі,</l>
          <l>Та й та, сердешна, умирає,</l>
          <l>А хата пусткою гниє.</l>
          <l>Я викресав огню, до неї...</l>
          <l>Од неї пахне вже землею,</l>
          <l>Уже й мене не пізнає!</l>
          <l>Я до попа та до сусіди,</l>
          <l>Привів попа, та не застав — </l>
          <l>Вона вже вмерла. Нема й сліду</l>
          <l>Моєї Ганни. Я спитав</l>
          <l>Таки сусіду про Ганнусю.</l>
          <l>«Хіба ти й досі ще не знаєш?</l>
          <l>Ганнуся на Сибір пішла.</l>
          <l>До панича, бачиш, ходила,</l>
          <l>Поки дитину привела</l>
          <l>Та у криниці й затопила».</l>
          <l>Неначе згага запекла.</l>
          <l>Я ледве-ледве вийшов з хати,</l>
          <l>Ще не світало. Я в палати</l>
          <l>Пішов з ножем, не чув землі...</l>
          <l>Аж панича вже одвезли</l>
          <l>У школу в Київ. От як, брате!</l>
          <l>Осталися і батько й мати,</l>
          <l>А я пішов у москалі.</l>
          <l>І досі страшно, як згадаю.</l>
          <l>Хотів палати запалить</l>
          <l>Або себе занапастить,</l>
          <l>Та Бог помилував... А знаєш,</l>
          <l>Його до нас перевели</l>
          <l>Із армії чи що? </l>
        </lg>
        </sp>
        <sp>
        <speaker>1</speaker>
        <lg type="stanza">
          <l xml:lang="ru">Так что же,</l>
          <l xml:lang="ru">Ну, вот теперь и приколи.</l>
        </lg>
        </sp>
        <sp>
        <speaker>2</speaker>
        <lg type="stanza">
          <l>Нехай собі. А Бог поможе,</l>
          <l>І так забудеться колись.</l>
        </lg>
        </sp>
        </div2>
        <div2>
        <lg type="stanza">
          <l>Вони ще довго говорили,</l>
          <l>Я став перед світом дрімать,</l>
          <l>І паничі мені приснились</l>
          <l>І не дали, погані, спать.</l>
        </lg>
        </div2>
      </div1>
      <div1 type="poem">
        <head>КНЯЖНА</head>
        <head type="subtitle">Поема</head>
        <docDate>1847</docDate>
        <lg type="stanza">
          <l>Зоре моя вечірняя,</l>
          <l>Зійди над горою,</l>
          <l>Поговорим тихесенько</l>
          <l>В неволі з тобою.</l>
          <l>Розкажи, як за горою</l>
          <l>Сонечко сідає,</l>
          <l>Як у Дніпра веселочка</l>
          <l>Воду позичає.</l>
          <l>Як широка сокорина</l>
          <l>Віти розпустила...</l>
          <l>А над самою водою</l>
          <l>Верба похилилась;</l>
          <l>Аж по воді розіслала</l>
          <l>Зеленії віти,</l>
          <l>А на вітах гойдаються</l>
          <l>Нехрещені діти.</l>
          <l>Як у полі на могилі</l>
          <l>Вовкулак ночує,</l>
          <l>А сич в лісі та на стрісі</l>
          <l>Недолю віщує.</l>
          <l>Як сон-трава при долині</l>
          <l>Вночі розцвітає...</l>
          <l>А про людей... Та нехай їм.</l>
          <l>Я їх, добрих, знаю.</l>
          <l>Добре знаю. Зоре моя!</l>
          <l>Мій друже єдиний!</l>
          <l>І хто знає, що діється</l>
          <l>В нас на Україні?</l>
          <l>А я знаю. І розкажу</l>
          <l>Тобі; й спать не ляжу.</l>
          <l>А ти завтра тихесенько</l>
          <l>Богові розкажеш. </l>
          <l>Село! І серце одпочине:</l>
          <l>Село на нашій Україні — </l>
          <l>Неначе писанка, село.</l>
          <l>Зеленим гаєм поросло.</l>
          <l>Цвітуть сади, біліють хати,</l>
          <l>А на горі стоять палати,</l>
          <l>Неначе диво. А кругом</l>
          <l>Широколистії тополі,</l>
          <l>А там і ліс, і ліс, і поле,</l>
          <l>І сині гори за Дніпром.</l>
          <l>Сам Бог витає над селом.</l>
        </lg>
        <lg type="stanza">
          <l>Село! Село! Веселі хати!</l>
          <l>Веселі здалека палати,</l>
          <l>Бодай ви терном поросли!</l>
          <l>Щоб люди й сліду не найшли,</l>
          <l>Щоб і не знали, де й шукати.</l>
          <l>В тому Господньому селі,</l>
          <l>На нашій славній Україні,</l>
          <l>Не знаю, де вони взялись, — </l>
          <l>Приблуда князь. Була й княгиня.</l>
          <l>Ще молоді собі були,</l>
          <l>Жили самі. Були багаті,</l>
          <l>Високі на горі палати,</l>
          <l>Чималий у яру ставок,</l>
          <l>Зелений по горі садок,</l>
          <l>І верби, і тополі,</l>
          <l>І вітряки на полі,</l>
          <l>І долом геть собі село</l>
          <l>Понад водою простяглось.</l>
        </lg>
        <lg type="stanza">
          <l>Колись там весело було.</l>
          <l>Бувало, літом і зимою</l>
          <l>Музика тне, вино рікою</l>
          <l>Гостей неситих налива...</l>
          <l>А князь аж синій похожає,</l>
          <l>Та сам несмілих наливає,</l>
          <l>Та ще й покрикує «віват!».</l>
          <l>Гуляє князь, гуляють гості;</l>
          <l>І покотились на помості...</l>
          <l>А завтра знову ожива,</l>
          <l>І знову п’є, і знов гуляє, </l>
          <l>І так за днями день минає,</l>
          <l>Мужицькі душі аж пищать.</l>
          <l>Судовики благають Бога...</l>
          <l>П’яниці, знай собі, кричать:</l>
          <l>— І патріот! І брат убогих!</l>
          <l>Наш славний князь! Віват! Віват! — </l>
          <l>А патріот, убогих брат...</l>
          <l>Дочку й теличку однімає</l>
          <l>У мужика... І Бог не знає,</l>
          <l>А може, й знає, та мовчить.</l>
        </lg>
        <lg type="stanza">
          <l>Княгиня взаперті сидить,</l>
          <l>Її і в сіни не пускає</l>
          <l>Убогих брат. А що ж робить?</l>
          <l>Сама втекла і повінчалась,</l>
          <l>І батько й мати не пускали,</l>
          <l>Казали: вгору не залазь.</l>
          <l>Так ні, за князя. От і князь!</l>
          <l>От і пишайсь тепер, княгине!</l>
          <l>Загинеш, серденько, загинеш,</l>
          <l>Мов ряст весною уночі.</l>
          <l>Засхнеш, не знатимеш нічого,</l>
          <l>Не знатимеш, як хвалять Бога,</l>
          <l>Як люде люблять, живучи.</l>
          <l>А жить так, Господи, хотілось!</l>
          <l>Хотілось любити,</l>
          <l>Хоть годочок, хоть часочок</l>
          <l>На світ подивитись.</l>
          <l>Не довелось, а все було,</l>
          <l>Всього понадбала</l>
          <l>Стара мати. Саму тебе</l>
          <l>Мов намалювала,</l>
          <l>Хоч молись перед тобою,</l>
          <l>Мов перед святою...</l>
          <l>Красо моя молодая,</l>
          <l>Горенько з тобою!</l>
          <l>Жить би, жить та славить Бога</l>
          <l>І добро творити,</l>
          <l>Та Божою красотою</l>
          <l>Людей веселити.</l>
          <l>Так же ні. А молодії</l>
          <l>Та карії очі</l>
          <l>Щоб марніли в самотині... </l>
          <l>Може, Бог так хоче?</l>
          <l>Боже! Боже! Даєш волю</l>
          <l>І розум на світі,</l>
          <l>Красу даєш, серце чисте...</l>
          <l>Та не даєш жити.</l>
          <l>Не даєш на рай веселий,</l>
          <l>На світ твій великий</l>
          <l>Надивитись, намолитись</l>
          <l>І заснуть навіки.</l>
        </lg>
        <lg type="stanza">
          <l>Невесело на світі жить,</l>
          <l>Коли нема кого любить.</l>
          <l>Отак і їй, одній-єдиній,</l>
          <l>Ще молодій моїй княгині,</l>
          <l>Красу і серце засушить</l>
          <l>І марне згинуть в самотині.</l>
          <l>Аж страшно!.. А вона молилась</l>
          <l>І жить у Господа просилась,</l>
          <l>Бо буде вже кого любить.</l>
          <l>Вона вже матір’ю ходила,</l>
          <l>Уже пишалась і любила</l>
          <l>Своє дитя. І дав дожить</l>
          <l>Господь їй радості на світі.</l>
          <l>Узріть його, поціловать</l>
          <l>Своє єдинеє дитя,</l>
          <l>І перший крик його почути...</l>
          <l>Ох, діти! Діти! Діти!</l>
          <l>Велика Божа благодать!</l>
          <l>Сльози висохли, пропали,</l>
          <l>Сонце просіяло.</l>
          <l>І княгиня з дитиною</l>
          <l>Не тією стала.</l>
          <l>Ніби на світ народилась — </l>
          <l>Гралась, веселилась...</l>
          <l>І княжні своїй маленькій</l>
          <l>Сорочечки шила.</l>
          <l>І маленькі рукавчата</l>
          <l>Шовком вишивала,</l>
          <l>І купала, й колихала,</l>
          <l>Сама й годувала.</l>
          <l>Бо княгині тілько вміють</l>
          <l>Привести дитину.</l>
          <l>А годувать та доглядать</l>
          <l>Не вміють княгині. </l>
          <l>А потім оха: — Забуває</l>
          <l>Мене мій Поль або Філат! — </l>
          <l>За що ж воно тебе згадає?</l>
          <l>За те, хіба, що привела?</l>
          <l>А моя свою дитину</l>
          <l>Сама доглядала.</l>
          <l>А п’яного свого князя</l>
          <l>І не допускала.</l>
          <l>Мов яблучко у садочку,</l>
          <l>Кохалась дитина.</l>
          <l>І говорить уже стало,</l>
          <l>І вчила княгиня</l>
          <l>Тілько «мамо» вимовляти,</l>
          <l>А «тато» не вчила...</l>
          <l>І книжечок з кунштиками</l>
          <l>В Ромні накупила.</l>
          <l>Забавляла, розмовляла,</l>
          <l>І Богу молитись,</l>
          <l>І азбуку по кунштиках</l>
          <l>Заходилась вчити.</l>
          <l>І що Божий день купала,</l>
          <l>Рано спати клала</l>
          <l>І пилиночки на неї</l>
          <l>Впасти не давала.</l>
          <l>І всю ніченьку над нею</l>
          <l>Витала, не спала.</l>
          <l>Надивлялась, любувалась</l>
          <l>Княжною своєю...</l>
          <l>І жениха їй єднала,</l>
          <l>І раділа з нею,</l>
          <l>І плакала; довгі коси</l>
          <l>Уже розплітала</l>
          <l>І, лишенько, свого князя</l>
          <l>П’яного згадала — </l>
          <l>У мундирі. Та й закрила</l>
          <l>Заплакані очі.</l>
          <l>А дитині ніби сниться,</l>
          <l>Мов вимовить хоче:</l>
          <l>— Не плач, мамо, не розплітай</l>
          <l>Мої довгі коси — </l>
          <l>Посічуться... — Що день Божий</l>
          <l>Радості приносить</l>
          <l>Своїй матері щасливій</l>
          <l>Дочка уродлива. </l>
          <l>Мов тополя, виростає</l>
          <l>Світові на диво.</l>
          <l>Виростає... Та недовго</l>
          <l>Буде веселити</l>
          <l>Свою матір. Бог карає</l>
          <l>Княгиню на світі...</l>
          <l>А за віщо? Чудно людям,</l>
          <l>Бо люде не знають,</l>
          <l>Чому добре умирає,</l>
          <l>Злеє оживає.</l>
          <l>Занедужала княгиня,</l>
          <l>І князь схаменувся.</l>
          <l>За бабами-знахурками</l>
          <l>По селах метнувся.</l>
          <l>Наїхали... Заходились.</l>
          <l>Лічили, лічили...</l>
          <l>Поки її, безталанну,</l>
          <l>В труну положили.</l>
        </lg>
        <lg type="stanza">
          <l>Не стало на селі княгині,</l>
          <l>І гусла знову загули.</l>
          <l>А сирота її в селі,</l>
          <l>Її єдиная дитина!</l>
          <l>Мов одірвалось од гіллі,</l>
          <l>Ненагодоване і босе,</l>
          <l>Сорочечку до зносу носить.</l>
          <l>Спеклося, бідне, на жару.</l>
          <l>Лопуцьки їсть, ставочки гатить</l>
          <l>В калюжах з дітьми у яру.</l>
          <l>Умийся, серденько! Бо мати</l>
          <l>Он дивиться й не пізнає</l>
          <l>Межи дітьми дитя своє.</l>
          <l>І думає: тебе не стало...</l>
          <l>Умийся, серце, щоб пізнала</l>
          <l>Тебе, єдиную свою...</l>
          <l>І Господа 6 благословляла</l>
          <l>За долю добрую твою.</l>
          <l>Умилася. А добрі люде</l>
          <l>Прибрали, в Київ одвезли</l>
          <l>У інститут. А там що буде,</l>
          <l>Побачим. Гусла загули,</l>
          <l>Гуляє князь, гуляють гості,</l>
          <l>Ревуть палати на помості,</l>
          <l>А голод стогне на селі. </l>
          <l>І стогне він, стогне по всій Україні.</l>
          <l>Кара Господéва. Тисячами гинуть</l>
          <l>Голоднії люде. А скирти гниють.</l>
          <l>А пани й полову жидам продають.</l>
          <l>Та голоду раді, та Бога благають,</l>
          <l>Щоб ще хоч годочок хлібець не рожав.</l>
          <l>Тойді б і в Парижі, і іному краї</l>
          <l>Наш брат хуторянин себе показав.</l>
          <l>А Бог куняє. Бо се було б диво,</l>
          <l>Щоб чути і бачить — і не покарать.</l>
          <l>Або вже аж надто долготерпеливий...</l>
        </lg>
        <lg type="stanza">
          <l>Минають літа; люде гинуть,</l>
          <l>Лютує голод в Україні,</l>
          <l>Лютує в княжому селі.</l>
          <l>Скирти вже княжі погнили.</l>
          <l>А він байдуже — п’є, гуляє</l>
          <l>Та жида з грішми виглядає.</l>
          <l>Нема жидка... Хліби зійшли,</l>
          <l>Радіють люде, Бога просять...</l>
          <l>Аж ось із Києва привозять</l>
          <l>Княжну. Мов сонечко зійшло</l>
          <l>Над обікраденим селом.</l>
        </lg>
        <lg type="stanza">
          <l>Чорнобрива, кароока,</l>
          <l>Вилитая мати.</l>
          <l>Тілько смутна, невесела...</l>
          <l>Чого б сумувати?</l>
          <l>Або, може, вже такою</l>
          <l>Воно й уродилось?</l>
          <l>Або, може, молодеє</l>
          <l>Чи не полюбило</l>
          <l>Кого-небудь? Ні, нікого.</l>
          <l>Весела гуляла,</l>
          <l>Мов ласочка з кубелечка,</l>
          <l>На світ виглядала</l>
          <l>З того Києва. Аж поки</l>
          <l>Побачила села</l>
          <l>Знівечені. З того часу</l>
          <l>Стала невесела.</l>
        </lg>
        <lg type="stanza">
          <l>Мов сизая голубонька,</l>
          <l>Село облетіла.</l>
          <l>У всіх була, всіх бачила, </l>
          <l>Всі повеселіли.</l>
          <l>Там словами привітала,</l>
          <l>Там нагодувала...</l>
          <l>Що день Божий обходила</l>
          <l>Село. Помагала</l>
          <l>Усякому. А сироти</l>
          <l>До неї в покої</l>
          <l>Приходили. І матір’ю</l>
          <l>Своєю святою</l>
          <l>Її звали. І все село</l>
          <l>За неї молилось...</l>
          <l>А тим часом жиди в селі</l>
          <l>З грішми появились.</l>
          <l>Радіє князь, запродує</l>
          <l>З половою жито.</l>
          <l>І молотить виганяє</l>
          <l>Людей недобитих.</l>
          <l>Змолотили, нівроку їм,</l>
          <l>За одну годину</l>
          <l>І з клунею провіяли...</l>
          <l>Князь і не спочинув,</l>
          <l>На могорич закликає,</l>
          <l>Та п’є, та гуляє</l>
          <l>Аж у гаї... Бо в покоях</l>
          <l>Дочка спочиває.</l>
        </lg>
        <lg type="stanza">
          <l>Гармидер, галас, гам у гаї,</l>
          <l>Срамотні співи. Аж лящить</l>
          <l>Жіночий регот. Завиває,</l>
          <l>Реве хазяїн: — Будем пить,</l>
          <l>Аж поки наша доня спить.</l>
        </lg>
        <lg type="stanza">
          <l>А доня взаперті сидить</l>
          <l>В своєму сумному покої</l>
          <l>І дивиться, як над горою</l>
          <l>Червоний місяць аж горить,</l>
          <l>З-за хмари тихо виступає.</l>
          <l>І ніби гори оживають.</l>
          <l>Дуби з діброви, мов дива,</l>
          <l>У поле тихо одхожають.</l>
          <l>І пугач пуга, і сова</l>
          <l>З-під стріхи в поле вилітає,</l>
          <l>А жаби крякають, гудуть.</l>
          <l>Дивітесь, очі молодії,</l>
          <l>Як зорі Божії встають, </l>
          <l>Як сходить місяць, червоніє...</l>
          <l>Дивітеся, поки вас гріє,</l>
          <l>А зорі спати не дають.</l>
          <l>Головою молодою</l>
          <l>На руки схилилась,</l>
          <l>До півночі невесела</l>
          <l>На зорі дивилась</l>
          <l>Княжна моя. Дивилася...</l>
          <l>Та й плакати стала.</l>
          <l>Може, серце яке лихо</l>
          <l>Тихо прошептало?</l>
          <l>Та байдуже. Поплакала</l>
          <l>Трошки, усміхнулась,</l>
          <l>Помолилась та й спать лягла.</l>
          <l>І тихо заснула.</l>
        </lg>
        <lg type="stanza">
          <l>В гаю все покотом лежало — </l>
          <l>Пляшки і гості, де що впало,</l>
          <l>Там і осталось. Сам не впав,</l>
          <l>Остатню каплю допивав.</l>
          <l>Та й ту допив. Встає, не пада,</l>
          <l>Іде в покої... Скверний гаде!</l>
          <l>Куда ти лізеш? Схаменись!</l>
          <l>Не схаменувся, ключ виймає,</l>
          <l>Прийшов, і двері одмикає,</l>
          <l>І лізе до дочки. Прокиньсь!</l>
          <l>Прокинься, чистая! Схопись,</l>
          <l>Убий гадюку, покусає!</l>
          <l>Убий, і Бог не покарає!</l>
          <l>Як тая Ченчіо колись</l>
          <l>Убила батька кардинала</l>
          <l>І Саваофа не злякалась.</l>
          <l>Ні, не прокинулася, спить,</l>
          <l>А Бог хоч бачить, та мовчить,</l>
          <l>Гріхам великим потурає.</l>
          <l>Не чуть нічого. Час минає.</l>
          <l>А потім крик, а потім ґвалт,</l>
          <l>І плач почули із палат — </l>
          <l>Почули сови. Потім знову</l>
          <l>Не чуть нічого. І в той час</l>
          <l>Скирти і клуня зайнялись,</l>
          <l>І зорі зникли. Хоч би слово,</l>
          <l>Хоч би де голос обізвавсь.</l>
          <l>Пани в гаю не ворушились, </l>
          <l>А люде збіглись та дивились,</l>
          <l>Як дим до неба підіймавсь.</l>
        </lg>
        <lg type="stanza">
          <l>Прокинулись вранці гості.</l>
          <l>Аж бачать, що лихо,</l>
          <l>Покинули свого князя</l>
          <l>Та любо та тихо.</l>
          <l>Так і ми його покинем,</l>
          <l>Так і Бог покине.</l>
          <l>Тебе тілько не покине</l>
          <l>Лихая година,</l>
          <l>Княжно моя безталанна,</l>
          <l>Знівечений цвіте.</l>
          <l>Ти ще будеш покутовать</l>
          <l>Гріхи на сім світі,</l>
          <l>Гріхи батькові. О доле!</l>
          <l>Лукавая доле!</l>
          <l>Покинь її хоть на старість,</l>
          <l>Хоть на чужім полі</l>
          <l>На безлюдді. Не покинеш,</l>
          <l>Поведеш до краю,</l>
          <l>До самої домовини,</l>
          <l>Сама й поховаєш.</l>
        </lg>
        <lg type="stanza">
          <l>В селі не бачили й не чули,</l>
          <l>Де вона поділась.</l>
          <l>Думали, на пожарищі</l>
          <l>Небога згоріла.</l>
        </lg>
        <lg type="stanza">
          <l>Стоїть село. Невесело</l>
          <l>На горі палати</l>
          <l>Почорніли. Князь хиріє,</l>
          <l>Нездужає встати,</l>
          <l>А підвести нема кому,</l>
          <l>Ніхто й не загляне</l>
          <l>До грішного болящого</l>
          <l>В будинки погані.</l>
          <l>Люде трохи очуняли,</l>
          <l>Господа благають,</l>
          <l>Щоб княжна до їх вернулась.</l>
          <l>А її немає</l>
          <l>І не буде вже, святої...</l>
          <l>Де ж вона поділась? </l>
          <l>У Києві пресвятому</l>
          <l>В черниці постриглась.</l>
        </lg>
        <lg type="stanza">
          <l>Родилась на світ жить, любить,</l>
          <l>Сіять Господньою красою,</l>
          <l>Витать над грішними святою</l>
          <l>І всякому добро творить.</l>
          <l>А сталось ось як. У черницях</l>
          <l>Занапастилося добро...</l>
        </lg>
        <lg type="stanza">
          <l>Блукаючи по Україні,</l>
          <l>Прибивсь якось і в Чигирин,</l>
          <l>І в монастир отой дівочий,</l>
          <l>Що за пісками на болоті</l>
          <l>У лозах самотний стоїть.</l>
          <l>Отам мені і розказала</l>
          <l>Стара черниця новину.</l>
          <l>Що в монастир до їх зайшла</l>
          <l>Княжна якась із-за Дніпра</l>
          <l>Позаторік. Одпочивала,</l>
          <l>Та й Богу душу оддала...</l>
          <l>«Вона була ще молодою</l>
          <l>І прехорошая собою.</l>
          <l>На сонці дуже запеклась,</l>
          <l>Та й занедужала. Лежала</l>
          <l>Недовго щось, седмиці з три,</l>
          <l>І все до крихти розказала...</l>
          <l>Мені і Ксенії-сестрі.</l>
          <l>І вмерла в нас. І де ходила,</l>
          <l>В яких-то праведних містах!</l>
          <l>А в нас, сердешна, опочила.</l>
          <l>Оце її свята могила...</l>
          <l>Ще не поставили хреста».</l>
        </lg>
      </div1>
      <div1 type="poem">
        <head>N. N. («Сонце заходить, гори чорніють...»)</head>
        <docDate>1847</docDate>
        <lg type="stanza">
          <l>Сонце заходить, гори чорніють,</l>
          <l>Пташечка тихне, поле німіє.</l>
          <l>Радіють люде, що одпочинуть,</l>
          <l>А я дивлюся... і серцем лину</l>
          <l>В темний садочок на Україну.</l>
          <l>Лину я, лину, думу гадаю,</l>
          <l>І ніби серце одпочиває.</l>
          <l>Чорніє поле, і гай, і гори,</l>
          <l>На синє небо виходить зоря.</l>
          <l>Ой зоре! зоре! — і сльози кануть.</l>
          <l>Чи ти зійшла вже і на Украйні?</l>
          <l>Чи очі карі тебе шукають</l>
          <l>На небі синім? Чи забувають?</l>
          <l>Коли забули, бодай заснули,</l>
          <l>Про мою доленьку щоб і не чули.</l>
        </lg>
      </div1>
      <div1 type="poem">
        <head>N. N. («Мені тринадцятий минало...»)</head>
        <docDate>1847</docDate>
        <lg type="stanza">
          <l>Мені тринадцятий минало.</l>
          <l>Я пас ягнята за селом.</l>
          <l>Чи то так сонечко сіяло,</l>
          <l>Чи так мені чого було?</l>
          <l>Мені так любо, любо стало,</l>
          <l>Неначе в Бога......</l>
          <l>Уже прокликали до паю,</l>
          <l>А я собі у бур’яні</l>
          <l>Молюся Богу... І не знаю,</l>
          <l>Чого маленькому мені</l>
          <l>Тойді так приязно молилось,</l>
          <l>Чого так весело було.</l>
          <l>Господнє небо, і село,</l>
          <l>Ягня, здається, веселилось!</l>
          <l>І сонце гріло, не пекло!</l>
          <l>Та недовго сонце гріло,</l>
          <l>Недовго молилось...</l>
          <l>Запекло, почервоніло</l>
          <l>І рай запалило.</l>
          <l>Мов прокинувся, дивлюся:</l>
          <l>Село почорніло,</l>
          <l>Боже небо голубеє</l>
          <l>І те помарніло.</l>
          <l>Поглянув я на ягнята — </l>
          <l>Не мої ягнята!</l>
          <l>Обернувся я на хати — </l>
          <l>Нема в мене хати!</l>
          <l>Не дав мені Бог нічого!..</l>
          <l>І хлинули сльози,</l>
          <l>Тяжкі сльози!.. А дівчина</l>
          <l>При самій дорозі</l>
          <l>Недалеко коло мене</l>
          <l>Плоскінь вибирала,</l>
          <l>Та й почула, що я плачу. </l>
          <l>Прийшла, привітала,</l>
          <l>Утирала мої сльози</l>
          <l>І поцілувала...</l>
          <l>Неначе сонце засіяло,</l>
          <l>Неначе все на світі стало</l>
          <l>Моє... лани, гаї, сади!..</l>
          <l>І ми, жартуючи, погнали</l>
          <l>Чужі ягнята до води.</l>
        </lg>
        <lg type="stanza">
          <l>Бридня!.. А й досі, як згадаю,</l>
          <l>То серце плаче та болить,</l>
          <l>Чому Господь не дав дожить</l>
          <l>Малого віку у тім раю.</l>
          <l>Умер би, орючи на ниві,</l>
          <l>Нічого б на світі не знав.</l>
          <l>Не був би в світі юродивим.</l>
          <l>Людей і [Бога] не прокляв!</l>
        </lg>
      </div1>
      <div1 type="poem">
        <head>«НЕ ГРІЄ СОНЦЕ НА ЧУЖИНІ...»</head>
        <docDate>1847</docDate>
        <lg type="stanza">
          <l>Не гріє сонце на чужині,</l>
          <l>А дома надто вже пекло.</l>
          <l>Мені невесело було</l>
          <l>Й на нашій славній Україні.</l>
          <l>Ніхто любив мене, вітав,</l>
          <l>І я хилився ні до кого,</l>
          <l>Блукав собі, молився Богу</l>
          <l>Та люте панство проклинав.</l>
          <l>І згадував літа лихії,</l>
          <l>Погані, давнії літа,</l>
          <l>Тойді повісили Христа,</l>
          <l>Й тепер не втік би син Марії!</l>
          <l>Нігде невесело мені,</l>
          <l>Та, мабуть, весело й не буде</l>
          <l>І на Украй[ні], добрі люде,</l>
          <l>Отже таки й на чужині.</l>
          <l>Хотілося б... Та й то для того,</l>
          <l>Щоб не робили москалі</l>
          <l>Труни із дерева чужого</l>
          <l>Або хоч крихотку землі</l>
          <l>Із-за Дніпра мого святого</l>
          <l>Святії вітри принесли,</l>
          <l>Та й більш нічого. Так-то, люде,</l>
          <l>Хотілося б. Та що й гадать...</l>
          <l>Нащо вже й Бога турбовать,</l>
          <l>Коли по-нашому не буде.</l>
        </lg>
      </div1>
      <div1 type="poem">
        <head>СОН («Гори мої високії...»)</head>
        <docDate>1847</docDate>
        <lg type="stanza">
          <l>Гори мої високії,</l>
          <l>Не так і високі,</l>
          <l>Як хороші, хорошії,</l>
          <l>Блакитні здалека.</l>
          <l>З Переяслава старого,</l>
          <l>З Виблої могили,</l>
          <l>Ще старішої... мов ті хмари,</l>
          <l>Що за Дніпром сіли.</l>
          <l>Іду я тихою ходою,</l>
          <l>Дивлюсь — аж он передо мною</l>
          <l>Неначе ди́ва виринають,</l>
          <l>Із хмари тихо виступають</l>
          <l>Обрив високий, гай, байрак;</l>
          <l>Хатки біленькі виглядають,</l>
          <l>Мов діти в білих сорочках</l>
          <l>У піжмурки в яру гуляють,</l>
          <l>А долі сивий наш козак</l>
          <l>Дніпро з лугами виграває.</l>
          <l>А онде, онде за Дніпром</l>
          <l>На при́горі, ніби капличка,</l>
          <l>Козацька церква невеличка</l>
          <l>Стоїть з похиленим хрестом.</l>
          <l>Давно стоїть, виглядає</l>
          <l>Запорожця з Лугу...</l>
          <l>З Дніпром своїм розмовляє,</l>
          <l>Розважає тугу.</l>
          <l>Оболонками старими,</l>
          <l>Мов мертвець очима</l>
          <l>Зеленими, позирає</l>
          <l>На світ з домовини.</l>
          <l>Може, чаєш оновлення?</l>
          <l>Не жди тії слави! </l>
          <l>Твої люде окрадені,</l>
          <l>А панам лукавим...</l>
          <l>Нащо здалась козацькая</l>
          <l>Великая слава?!..</l>
          <l>І Трахтемиров геть горою</l>
          <l>Нечепурні свої хатки</l>
          <l>Розкидав з долею лихою,</l>
          <l>Мов п’яний старець торбинки.</l>
          <l>А он старе Монастирище,</l>
          <l>Колись козацькеє село,</l>
          <l>Чи те воно тойді було?..</l>
          <l>Та все пішло ц[арям] на грище:</l>
          <l>І Запорожжя, і село...</l>
          <l>І монастир святий, скарбниця, — </l>
          <l>Все, все неситі рознесли!..</l>
          <l>А ви? ви, гори, оддали!!..</l>
          <l>Бодай ніколи не дивиться</l>
          <l>На вас, проклятії!! Ні, ні...</l>
          <l>Не ви прокляті... а гетьмани,</l>
          <l>Усобники, ляхи погані!!..</l>
          <l>Простіть, високії, мені!</l>
          <l>Високії! і голубії!</l>
          <l>Найкращі в світі! Найсвятії!</l>
          <l>Простіть!.. Я Богу помолюсь...</l>
          <l>Я так її, я так люблю</l>
          <l>Мою Україну убогу,</l>
          <l>Що проклену святого Бога,</l>
          <l>За неї душу погублю!</l>
        </lg>
        <lg type="stanza">
          <l>Над Трахтемировим високо</l>
          <l>На кручі, ніби сирота</l>
          <l>Прийшла топитися... в глибокім,</l>
          <l>В Дніпрі широкому... отак</l>
          <l>Стоїть одним-одна хатина...</l>
          <l>З хатини видно Україну</l>
          <l>І всю Гетьманщину кругом.</l>
          <l>Під хатою дідусь сивенький</l>
          <l>Сидить, а сонечко низенько</l>
          <l>Уже спустилось над Дніпром.</l>
          <l>Сидить, і дивиться, і дума,</l>
          <l>А сльози капають... «Гай-гай!.. — </l>
          <l>Старий промовив. — Недоуми!</l>
          <l>Занапастили Божий рай!.. </l>
          <l>Гетьманщина!!..» І думнеє</l>
          <l>Чоло похмаріло...</l>
          <l>Мабуть, щось тяжке, тяжкеє</l>
          <l>Вимовить хотілось.</l>
          <l>Та не вимовив...</l>
          <l>. . . . . . . . . . . . . . . . . </l>
        </lg>
        <lg type="stanza">
          <l>«Блукав я по світу чимало,</l>
          <l>Носив і свиту і жупан...</l>
          <l>Нащо вже лихо за Уралом</l>
          <l>Отим киргизам, отже, й там,</l>
          <l>Єй же богу, лучше жити,</l>
          <l>Ніж нам на Украйні.</l>
          <l>А може, тим, що киргизи</l>
          <l>Ще не християни?..</l>
          <l>Наробив ти, Христе, лиха!</l>
          <l>А переіначив?!</l>
          <l>Людей Божих?! Котилися</l>
          <l>І наші козачі</l>
          <l>Дурні голови за правду,</l>
          <l>За віру Христову,</l>
          <l>Упивались і чужої</l>
          <l>І своєї крові!..</l>
          <l>А получшали?.. Ба де то!</l>
          <l>Ще гіршими стали,</l>
          <l>Без ножа і автодафе</l>
          <l>Людей закували</l>
          <l>Та й мордують... Ой, ой, пани,</l>
          <l>Пани-християне!..»</l>
          <l>Затих мій сивий, битий тугою,</l>
          <l>Поник старою буй-головою.</l>
          <l>Вечернє сонечко гай золотило,</l>
          <l>Дніпро і поле золотом крило,</l>
          <l>Собор Мазепин сяє, біліє,</l>
          <l>Батька Богдана могила мріє,</l>
          <l>Київським шляхом верби похилі</l>
          <l>Трибратні давні могили вкрили.</l>
          <l>З Трубайлом Альта меж осокою</l>
          <l>Зійшлись, з’єднались, мов брат з сестрою.</l>
          <l>І все те, все те радує очі,</l>
          <l>А серце плаче, глянуть не хоче!</l>
        </lg>
        <lg type="stanza">
          <l>Попрощалось ясне сонце</l>
          <l>З чорною землею, </l>
          <l>Виступає круглий місяць</l>
          <l>З сестрою зорею,</l>
          <l>Виступають із -за хмари,</l>
          <l>Хмари звеселіли...</l>
          <l>А старий мій подивився,</l>
          <l>Сльози покотились...</l>
          <l>«Молюсь тобі, Боже милий,</l>
          <l>Господи великий!</l>
          <l>Що не дав мені загинуть,</l>
          <l>Небесний Владико.</l>
          <l>Що дав мені добру силу</l>
          <l>Пересилить горе</l>
          <l>І привів мене, старого,</l>
          <l>На сі святі гори</l>
          <l>Одинокий вік дожити,</l>
          <l>Тебе восхвалити,</l>
          <l>І Твоєю красотою</l>
          <l>Серце веселити...</l>
          <l>І поховать побитеє</l>
          <l>Гріхами людськими</l>
          <l>На горах оцих високих</l>
          <l>І витать над ними...»</l>
          <l>Утер сльози нехолодні,</l>
          <l>Хоч не молодії...</l>
          <l>І згадував літа свої</l>
          <l>Давнії, благії...</l>
          <l>Де, як, коли і що робилось?</l>
          <l>Було що справді, а що снилось,</l>
          <l>Які моря перепливав!..</l>
          <l>І темний гайок зелененький,</l>
          <l>І чорнобривка молоденька,</l>
          <l>І місяць з зорями сіяв,</l>
          <l>І соловейко на калині</l>
          <l>То затихав, то щебетав,</l>
          <l>Святого Бога вихваляв;</l>
          <l>І все то, все то в Україні!..</l>
          <l>І усміхнувся сивий дід...</l>
          <l>Бо, може, нігде правди діть,</l>
          <l>Було таке, що й женихались,</l>
          <l>Та розійшлися, не побрались,</l>
          <l>Покинула самого жить,</l>
          <l>В хатині віку доживати!..</l>
          <l>Старий мій знову зажуривсь,</l>
          <l>Ходив довгенько коло хати, </l>
          <l>А потім Богу помоливсь,</l>
          <l>Пішов у хату ночувати.</l>
          <l>А місяць хмарою повивсь.</l>
        </lg>
        <lg type="stanza">
          <l>Отакий-то на чужині</l>
          <l>Сон мені приснився!</l>
          <l>Ніби знову я на волю,</l>
          <l>На світ народився.</l>
          <l>Дай же, Боже, коли-небудь,</l>
          <l>Хоч на старість, стати</l>
          <l>На тих горах окрадених</l>
          <l>У маленькій хаті.</l>
          <l>Хоча серце замучене,</l>
          <l>Поточене горем,</l>
          <l>Принести і положити</l>
          <l>На Дніпрових горах.</l>
        </lg>
      </div1>
      <div1 type="poem">
        <head>ІРЖАВЕЦЬ</head>
        <docDate>1847</docDate>
        <lg type="stanza">
          <l>Наробили колись шведи</l>
          <l>Великої слави,</l>
          <l>Утікали з Мазепою</l>
          <l>В Бендери з Полтави.</l>
          <l>А за ними й Гордієнко...</l>
          <l>Нарадила мати,</l>
          <l>Як пшениченьку пожати,</l>
          <l>Полтаву достати.</l>
          <l>Ой пожали б, якби були</l>
          <l>Одностайне стали</l>
          <l>Та з фастовським полковником</l>
          <l>Гетьмана єднали.</l>
          <l>Не строміли б списи в стрісі</l>
          <l>У Петра у свата.</l>
          <l>Не втікали б із Хортиці</l>
          <l>Славні небожата,</l>
          <l>Не спиняв би їх прилуцький</l>
          <l>Полковник поганий...</l>
          <l>Не плакала б Матер Божа</l>
          <l>В Криму за Украйну.</l>
          <l>Як мандрували день і ніч,</l>
          <l>Як покидали запорожці</l>
          <l>Великий Луг і матір Січ,</l>
          <l>Взяли з собою Матер Божу,</l>
          <l>А більш нічого не взяли,</l>
          <l>І в Крим до хана понесли</l>
          <l>На нове горе-Запорожжя.</l>
        </lg>
        <lg type="stanza">
          <l>Заступила чорна хмара</l>
          <l>Та білую хмару.</l>
          <l>Опанував запорожцем</l>
          <l>Поганий татарин.</l>
          <l>Хоч позволив хан на пісках </l>
          <l>Новим кошем стати,</l>
          <l>Та заказав запорожцям</l>
          <l>Церкву будувати.</l>
          <l>У наметі поставили</l>
          <l>Образ Пресвятої</l>
          <l>І крадькома молилися...</l>
        </lg>
        <lg type="stanza">
          <l>Боже мій з тобою!</l>
          <l>Мій краю прекрасний, розкошний, багатий!</l>
          <l>Хто тебе не мучив? Якби розказать</l>
          <l>Про якого-небудь одного магната</l>
          <l>Історію-правду, то перелякать</l>
          <l>Саме б пекло можна. А Данта старого</l>
          <l>Полупанком нашим можна здивувать.</l>
          <l>І все то те лихо, все, кажуть, од Бога!</l>
          <l>Чи вже ж йому любо людей мордувать?</l>
          <l>А надто сердешну мою Україну.</l>
          <l>Що вона зробила? За що вона гине?</l>
          <l>За що її діти в кайданах мовчать?</l>
        </lg>
        <lg type="stanza">
          <l>Розказали кобзарі нам</l>
          <l>Про войни і чвари,</l>
          <l>Про тяжкеє лихоліття...</l>
          <l>Про лютії кари,</l>
          <l>Що ляхи нам завдавали — </l>
          <l>Про все розказали.</l>
          <l>Що ж діялось по шведчині!</l>
          <l>То й вони злякались!</l>
          <l>Оніміли з переляку</l>
          <l>Сліпі небораки.</l>
          <l>Отак її воєводи,</l>
          <l>Петрові собаки,</l>
          <l>Рвали, гризли... І здалека</l>
          <l>Запорожці чули,</l>
          <l>Як дзвонили у Глухові,</l>
          <l>З гармати ревнули.</l>
          <l>Як погнали на болото</l>
          <l>Город будовати.</l>
          <l>Як плакала за дітками</l>
          <l>Старенькая мати.</l>
          <l>Як діточки на Орелі</l>
          <l>Лінію копали</l>
          <l>І як у тій Фінляндії</l>
          <l>В снігу пропадали. </l>
          <l>Чули, чули запорожці</l>
          <l>З далекого Криму,</l>
          <l>Що канає Гетьманщина,</l>
          <l>Неповинно гине.</l>
          <l>Чули, чули небожата,</l>
          <l>Чули, та мовчали.</l>
          <l>Бо й їм добре на чужині</l>
          <l>Мурзи завдавали.</l>
          <l>Мордувались сіромахи,</l>
          <l>Плакали, і з ними</l>
          <l>Заплакала Матер Божа</l>
          <l>Сльозами святими,</l>
          <l>Заплакала милосерда,</l>
          <l>Неначе за сином.</l>
          <l>І Бог зглянувсь на ті сльози,</l>
          <l>Пречистії сльози!</l>
          <l>Побив Петра, побив ката</l>
          <l>На наглій дорозі.</l>
          <l>Вернулися запорожці,</l>
          <l>Принесли з собою</l>
          <l>В Гетьманщину той чудовний</l>
          <l>Образ Пресвятої.</l>
          <l>Поставили в Іржавиці</l>
          <l>В мурованім храмі.</l>
          <l>Отам вона й досі плаче</l>
          <l>Та за козаками.</l>
        </lg>
      </div1>
      <div1 type="poem">
        <head>N. N. («О думи мої! О славо злая!..»)</head>
        <docDate>1847</docDate>
        <lg type="stanza">
          <l>О думи мої! О славо злая!</l>
          <l>За тебе марно я в чужому краю</l>
          <l>Караюсь, мучуся... але не каюсь!..</l>
          <l>Люблю, як щиру, вірну дружину,</l>
          <l>Як безталанную свою Вкраїну!</l>
          <l>Роби, що хочеш, з темним зо мною,</l>
          <l>Тільки не кидай, в пекло з тобою</l>
          <l>Пошкандибаю . . . . . . . . . . . . .</l>
          <l>. . . . . . . . . . . . . . . . . . . . . . . . . .</l>
          <l>Ти привітала</l>
          <l>Нерона лютого, Сарданапала,</l>
          <l>Ірода, Каїна, Христа, Сократа,</l>
          <l>О непотребная! Кесаря-ката</l>
          <l>І грека доброго ти полюбила</l>
          <l>Однаковісінько!.. Бо заплатили.</l>
          <l>А я, убогий, що принесу я?</l>
          <l>За що сірому ти поцілуєш?</l>
          <l>За пісню-думу?.. Ой гаю, гаю,</l>
          <l>Й не такі, як я, дармо співають.</l>
          <l>І чудно й нудно, як поміркую,</l>
          <l>Що часто котяться голови буї</l>
          <l>За теє диво! Мов пси, гризуться</l>
          <l>Брати з братами, й не схаменуться.</l>
          <l>А теє диво, всіми кохане:</l>
          <l>У шинку покритка, а люде п’яні!</l>
        </lg>
      </div1>
      <div1 type="poem">
        <head>ПОЛЯКАМ</head>
        <docDate>1847</docDate>
        <lg type="stanza">
          <l>Ще як були ми козаками,</l>
          <l>А унії не чуть було,</l>
          <l>Отам-то весело жилось!</l>
          <l>Братались з вольними ляхами,</l>
          <l>Пишались вольними степами,</l>
          <l>В садах кохалися, цвіли,</l>
          <l>Неначе лілії, дівчата.</l>
          <l>Пишалася синами мати,</l>
          <l>Синами вольними... Росли,</l>
          <l>Росли сини і веселили</l>
          <l>Старії скорбнії літа...</l>
          <l>Аж поки іменем Христа</l>
          <l>Прийшли ксьондзи і запалили</l>
          <l>Наш тихий рай. І розлили</l>
          <l>Широке море сльоз і крові,</l>
          <l>А сирот іменем Христовим</l>
          <l>Замордували, розп’яли...</l>
          <l>Поникли голови козачі,</l>
          <l>Неначе стоптана трава,</l>
          <l>Украйна плаче, стогне-плаче!</l>
          <l>За головою голова</l>
          <l>Додолу пада. Кат лютує,</l>
          <l>А ксьондз скаженим язиком</l>
          <l>Кричить: «Te Deum! Алілуя!..»</l>
        </lg>
        <lg type="stanza">
          <l>Отак-то, ляше, друже, брате!</l>
          <l>Неситії ксьондзи, магнати</l>
          <l>Нас порізнили, розвели,</l>
          <l>А ми б і досі так жили.</l>
          <l>Подай же руку козакові</l>
          <l>І серце чистеє подай!</l>
          <l>І знову іменем Христовим</l>
          <l>Ми оновим наш тихий рай.</l>
        </lg>
      </div1>
      <div1 type="poem">
        <head>ЧЕРНЕЦЬ</head>
        <docDate>1847</docDate>
        <lg type="stanza">
          <l>У Києві на Подолі</l>
          <l>Було колись... І ніколи</l>
          <l>Не вернеться, що діялось,</l>
          <l>Не вернеться сподіване,</l>
          <l>Не вернеться... А я, брате,</l>
          <l>Таки буду сподіватись,</l>
          <l>Таки буду виглядати,</l>
          <l>Жалю серцю завдавати.</l>
        </lg>
        <lg type="stanza">
          <l>У Києві на Подолі</l>
          <l>Братерськая наша воля</l>
          <l>Без холопа і без пана,</l>
          <l>Сама собі у жупані</l>
          <l>Розвернулася весела,</l>
          <l>Аксамитом шляхи стеле,</l>
          <l>А єдвабном застилає</l>
          <l>І нікому не звертає.</l>
        </lg>
        <lg type="stanza">
          <l>У Києві на Подолі</l>
          <l>Козаки гуляють.</l>
          <l>Як ту воду, цебром-відром</l>
          <l>Вино розливають.</l>
          <l>Льохи, шинки з шинкарками,</l>
          <l>З винами, медами</l>
          <l>Закупили запорожці</l>
          <l>Та й тнуть коряками.</l>
          <l>А музика реве, грає,</l>
          <l>Людей звеселяє.</l>
          <l>А із Братства те бурсацтво</l>
          <l>Мовчки виглядає.</l>
          <l>Нема голій школі волі, </l>
          <l>А то б догодила...</l>
          <l>Кого ж то там з музикою</l>
          <l>Люде обступили?</l>
        </lg>
        <lg type="stanza">
          <l>В червоних штанях аксамитних</l>
          <l>Матнею улицю мете.</l>
          <l>Іде козак. — Ох, літа! літа!</l>
          <l>Що ви творите? — На тоте ж</l>
          <l>Старий ударив в закаблуки,</l>
          <l>Аж встала курява! Отак!</l>
          <l>Та ще й приспівує козак:</l>
          <l>— По дорозі рак, рак,</l>
          <l>Нехай буде так, так.</l>
          <l>Якби таки молодиці</l>
          <l>Посіяти мак, мак.</l>
          <l>Дам лиха закаблукам,</l>
          <l>Дам лиха закаблам,</l>
          <l>Останеться й передам.</l>
          <l>А вже ж тії закаблуки</l>
          <l>Набралися лиха й муки!</l>
          <l>Дам лиха закаблукам,</l>
          <l>Дам лиха закаблам,</l>
          <l>Останеться й передам!</l>
        </lg>
        <lg type="stanza">
          <l>Аж до Межигорського Спаса</l>
          <l>Потанцював сивий.</l>
          <l>А за ним і товариство</l>
          <l>І ввесь святий Київ.</l>
          <l>Дотанцював аж до брами,</l>
          <l>Крикнув: «Пугу! пугу!</l>
          <l>Привітайте, святі ченці,</l>
          <l>Товариша з Лугу!»</l>
          <l>Свята брама одчинилась,</l>
          <l>Козака впустили,</l>
          <l>І знов брама зачинилась,</l>
          <l>Навік зачинилась</l>
          <l>Козакові. Хто ж цей сивий</l>
          <l>Попрощався з світом?</l>
          <l>Семен Палій, запорожець,</l>
          <l>Лихом не добитий.</l>
        </lg>
        <lg type="stanza">
          <l>Ой високо сонце сходить,</l>
          <l>Низенько заходить. </l>
          <l>В довгій рясі по келії</l>
          <l>Старий чернець ходить.</l>
          <l>Іде чернець у Вишгород</l>
          <l>На Київ дивитись,</l>
          <l>Та посидіть на пригорі,</l>
          <l>Та хоч пожуритись.</l>
          <l>Іде чернець Дзвонковую</l>
          <l>У яр воду пити</l>
          <l>Та згадує, як то тяжко</l>
          <l>Було жити в світі.</l>
          <l>Іде чернець у келію</l>
          <l>Меж стіни німії</l>
          <l>Та згадує літа свої,</l>
          <l>Літа молодії.</l>
          <l>Бере письмо святе в руки,</l>
          <l>Голосно читає...</l>
          <l>А думкою чернець старий</l>
          <l>Далеко літає.</l>
        </lg>
        <lg type="stanza">
          <l>І тихнуть Божії слова</l>
          <l>І в келії, неначе в Січі,</l>
          <l>Братерство славне ожива.</l>
          <l>А сивий гетьман, мов сова,</l>
          <l>Ченцеві зазирає в вічі.</l>
          <l>Музика, танці і Бердичів.</l>
          <l>Кайдани брязкають... Москва,</l>
          <l>Бори, сніги і Єнісей...</l>
          <l>І покотились із очей</l>
          <l>На рясу сльози... Бий поклони!</l>
          <l>І плоть старечу усмиряй.</l>
          <l>Святе писаніє читай,</l>
          <l>Читай, читай та слухай дзвона,</l>
          <l>А серцеві не потурай,</l>
          <l>Воно тебе в Сибір водило,</l>
          <l>Воно тебе весь вік дурило.</l>
          <l>Приспи ж його і занехай</l>
          <l>Свою Борзну і Фастовщину,</l>
          <l>Загине все, ти сам загинеш.</l>
          <l>І не згадають, щоб ти знав...</l>
          <l>І старець тяжко заридав.</l>
          <l>Читать писаніє покинув.</l>
          <l>Ходив по келії. Ходив, </l>
          <l>А потім сів і зажурився:</l>
          <l>— Для чого я на світ родився,</l>
          <l>Свою Україну любив? — </l>
          <l>До утрені завив з дзвіниці</l>
          <l>Великий дзвін. Чернець мій встав,</l>
          <l>Надів клобук, взяв патерицю,</l>
          <l>Перехрестився, чотки взяв...</l>
          <l>І за Україну молитись</l>
          <l>Старий чернець пошкандибав. </l>
        </lg>
      </div1>
      <div1 type="poem">
        <head>«ОДИН У ДРУГОГО ПИТАЄМ...»</head>
        <docDate>1847</docDate>
        <lg type="stanza">
          <l>Один у другого питаєм,</l>
          <l>Нащо нас мати привела?</l>
          <l>Чи для добра? Чи то для зла?</l>
          <l>Нащо живем? Чого бажаєм?</l>
          <l>І, не дознавшись, умираєм,</l>
          <l>А покидаємо діла...</l>
        </lg>
        <lg type="stanza">
          <l>Які ж мене, мій Боже милий,</l>
          <l>Діла осудять на землі?</l>
          <l>Коли б ті діти не росли,</l>
          <l>Тебе, святого, не гнівили,</l>
          <l>Що у неволі народились</l>
          <l>І стид на Тебе понесли.</l>
        </lg>
      </div1>
      <div1 type="poem">
        <head>«САМОМУ ЧУДНО. А ДЕ Ж ДІТИСЬ?..»</head>
        <docDate>1847</docDate>
        <lg type="stanza">
          <l>Самому чудно. А де ж дітись?</l>
          <l>Що діяти і що почать?</l>
          <l>Людей і долю проклинать</l>
          <l>Не варт, єй-богу. Як же жити</l>
          <l>На чужині на самоті?</l>
          <l>І що робити взаперті?</l>
          <l>Якби кайдани перегризти,</l>
          <l>То гриз потроху б. Так не ті,</l>
          <l>Не ті їх ковалі кували,</l>
          <l>Не так залізо гартували,</l>
          <l>Щоб перегризти. Горе нам!</l>
          <l>Невольникам і сиротам</l>
          <l>В степу безкраїм за Уралом.</l>
        </lg>
      </div1>
      <div1 type="poem">
        <head>«ОЙ СТРІЧЕЧКА ДО СТРІЧЕЧКИ...»</head>
        <docDate>1847</docDate>
        <lg type="stanza">
          <l>Ой стрічечка до стрічечки</l>
          <l>Мережаю три ніченьки,</l>
          <l>Мережаю, вишиваю,</l>
          <l>У неділю погуляю.</l>
        </lg>
        <lg type="stanza">
          <l>Ой плахотка-червчаточка,</l>
          <l>Дивуйтеся, дівчаточка,</l>
          <l>Дивуйтеся, парубки,</l>
          <l>Запорозькі козаки.</l>
        </lg>
        <lg type="stanza">
          <l>Ой дивуйтесь, лицяйтеся,</l>
          <l>А з іншими вінчайтеся.</l>
          <l>Подавані рушники...</l>
          <l>Отаке-то козаки!</l>
        </lg>
      </div1>
      <div1 type="poem">
        <head>ХУСТИНА</head>
        <docDate>1847</docDate>
        <lg type="stanza">
          <l>Чи то на те Божа воля?</l>
          <l>Чи такая її доля?</l>
          <l>Росла в наймах, виростала,</l>
          <l>З сиротою покохалась.</l>
          <l>Неборак, як голуб, з нею,</l>
          <l>З безталанною своєю,</l>
          <l>Од зіроньки до зіроньки</l>
          <l>Сидять собі у вдівоньки.</l>
          <l>Сидять собі, розмовляють,</l>
          <l>Пречистої дожидають.</l>
          <l>Дождалися... З Чигирина</l>
          <l>По всій славній Україні</l>
          <l>Заревли великі дзвони,</l>
          <l>Щоб сідлали хлопці коні,</l>
          <l>Щоб мечі-шаблі гострили</l>
          <l>Та збирались на веселля,</l>
          <l>На веселе погуляння,</l>
          <l>На кроваве залицяння.</l>
        </lg>
        <lg type="stanza">
          <l>У неділеньку та ранесенько</l>
          <l>Сурми-труби вигравали.</l>
          <l>В поход, у дорогу славні компанійці</l>
          <l>До схід сонечка рушали.</l>
          <l>Випроважала вдова свого сина,</l>
          <l>Ту єдиную дитину.</l>
          <l>Випроважала сестра свого брата.</l>
          <l>А сірому сиротина</l>
          <l>Випроважала: коня напувала</l>
          <l>До зірниці із криниці,</l>
          <l>Виносила збрую — шаблю золотую</l>
          <l>І рушницю-гаківницю.</l>
          <l>Випроважала три поля, три милі,</l>
          <l>Прощалася при долині. </l>
          <l>Дарувала шиту шовками хустину,</l>
          <l>Щоб згадував на чужині.</l>
        </lg>
        <lg type="stanza">
          <l>Ой хустино, хустиночко!</l>
          <l>Мережана, шита.</l>
          <l>Тілько й слави козацької — </l>
          <l>Сіделечко вкрити.</l>
          <l>Вернулася, журилася,</l>
          <l>На шлях битий дивилася.</l>
          <l>Квітчалася, прибиралась,</l>
          <l>Що день Божий сподівалась.</l>
          <l>А в неділеньку ходила</l>
          <l>Виглядати на могилу.</l>
        </lg>
        <lg type="stanza">
          <l>Мина літо, мина й друге,</l>
          <l>А на третє линуть</l>
          <l>Преславнії компанійці</l>
          <l>В свою Україну.</l>
          <l>Іде військо, іде й друге,</l>
          <l>А за третім стиха — </l>
          <l>Не дивися, безталанна, — </l>
          <l>Везуть тобі лихо.</l>
          <l>Везуть труну мальовану,</l>
          <l>Китайкою криту.</l>
          <l>А за нею з старшиною</l>
          <l>Іде в чорній свиті</l>
          <l>Сам полковник компанійський,</l>
          <l>Характерник з Січі.</l>
          <l>За ним ідуть єсаули</l>
          <l>Та плачуть, ідучи.</l>
          <l>Несуть пани єсаули</l>
          <l>Козацькую збрую:</l>
          <l>Литий панцир порубаний,</l>
          <l>Шаблю золотую,</l>
          <l>Три рушниці-гаківниці</l>
          <l>І три самопали...</l>
          <l>А на зброї... козацькая</l>
          <l>Кров позасихала.</l>
          <l>Ведуть коня вороного,</l>
          <l>Розбиті копита...</l>
          <l>А на йому сіделечко,</l>
          <l>Хустиною вкрите. </l>
        </lg>
      </div1>
      <div1 type="poem">
        <head>А. О. КОЗАЧКОВСЬКОМУ</head>
        <docDate>1847</docDate>
        <lg type="stanza">
          <l>Давно те діялось. Ще в школі,</l>
          <l>Таки в учителя-дяка,</l>
          <l>Гарненько вкраду п’ятака — </l>
          <l>Бо я було трохи не голе,</l>
          <l>Таке убоге — та й куплю</l>
          <l>Паперу аркуш. І зроблю</l>
          <l>Маленьку книжечку. Хрестами</l>
          <l>І везерунками з квітками</l>
          <l>Кругом листочки обведу.</l>
          <l>Та й списую Сковороду</l>
          <l>Або «Три царіє со дари».</l>
          <l>Та сам собі у бур’яні,</l>
          <l>Щоб не почув хто, не побачив,</l>
          <l>Виспівую та плачу.</l>
          <l>І довелося знов мені</l>
          <l>На старість з віршами ховатись,</l>
          <l>Мережать книжечки, співати</l>
          <l>І плакати у бур’яні.</l>
          <l>І тяжко плакать. І не знаю,</l>
          <l>За що мене Господь карає?</l>
          <l>У школі мучилось, росло,</l>
          <l>У школі й сивіть довелось,</l>
          <l>У школі дурня й поховають.</l>
          <l>А все за того п’ятака,</l>
          <l>Що вкрав маленьким у дяка,</l>
          <l>Отак Господь мене карає.</l>
        </lg>
        <lg type="stanza">
          <l>Ось слухай же, мій голубе,</l>
          <l>Мій орле-козаче!</l>
          <l>Як канаю я в неволі,</l>
          <l>Як я нужу світом.</l>
          <l>Слухай, брате, та научай</l>
          <l>Своїх малих діток,</l>
          <l>Научай їх, щоб не вчились </l>
          <l>Змалку віршовати.</l>
          <l>Коли ж яке поквапиться,</l>
          <l>То нищечком, брате,</l>
          <l>Нехай собі у куточку</l>
          <l>І віршує й плаче</l>
          <l>Тихесенько, щоб Бог не чув,</l>
          <l>Щоб і ти не бачив.</l>
          <l>Щоб не довелося, брате,</l>
          <l>І йому каратись.</l>
          <l>Як я тепер у неволі</l>
          <l>Караюся, брате.</l>
        </lg>
        <lg type="stanza">
          <l>Неначе злодій, поза валами</l>
          <l>В неділю крадуся я в поле.</l>
          <l>Талами вийду понад Уралом</l>
          <l>На степ широкий, мов на волю.</l>
          <l>І болящеє, побите</l>
          <l>Серце стрепенеться,</l>
          <l>Мов рибонька над водою.</l>
          <l>Тихо усміхнеться</l>
          <l>І полине голубкою</l>
          <l>Понад чужим полем,</l>
          <l>І я ніби оживаю</l>
          <l>На полі, на волі.</l>
          <l>І на гору високую</l>
          <l>Вихожу, дивлюся,</l>
          <l>І згадую Україну,</l>
          <l>І згадать боюся.</l>
          <l>І там степи, і тут степи,</l>
          <l>Та тут не такії,</l>
          <l>Руді-руді, аж червоні,</l>
          <l>А там голубії,</l>
          <l>Зеленії, мережані</l>
          <l>Нивами, ланами,</l>
          <l>Високими могилами,</l>
          <l>Темними лугами.</l>
          <l>А тут бур’ян, піски, тали...</l>
          <l>І хоч би нá сміх де могила</l>
          <l>О давнім дáвні говорила.</l>
          <l>Неначе люде не жили.</l>
          <l>Од споконвіку і донині</l>
          <l>Ховалась од людей пустиня,</l>
          <l>А ми таки її найшли.</l>
          <l>Уже й твердині поробили, </l>
          <l>Затого будуть і могили,</l>
          <l>Всього наробимо колись!</l>
          <l>О доле моя! Моя країно!</l>
          <l>Коли я вирвусь з ції пустині?</l>
          <l>Чи, може, крий Боже,</l>
          <l>Тут і загину.</l>
          <l>І почорніє червоне поле...</l>
          <l>— Айда в казарми! Айда в неволю! — </l>
          <l>Неначе крикне хто надо мною.</l>
          <l>І я прокинусь. Поза горою</l>
          <l>Вертаюсь, крадуся понад Уралом,</l>
          <l>Неначе злодій той, поза валами.</l>
        </lg>
        <lg type="stanza">
          <l>Отак я, друже мій, святкую</l>
          <l>Отут неділеньку святую.</l>
        </lg>
        <lg type="stanza">
          <l>А понеділок?.. Друже-брате!</l>
          <l>Ще прийде ніч в смердячу хату,</l>
          <l>Ще прийдуть думи. Розіб’ють</l>
          <l>На стократ серце, і надію,</l>
          <l>І те, що вимовить не вмію...</l>
          <l>І все на світі проженуть.</l>
          <l>І спинять ніч. Часи літами,</l>
          <l>Віками глухо потечуть.</l>
          <l>І я кровавими сльозами</l>
          <l>Не раз постелю омочу.</l>
        </lg>
        <lg type="stanza">
          <l>Перелічу і дні і літа.</l>
          <l>Кого я, де, коли любив?</l>
          <l>Кому яке добро зробив?</l>
          <l>Нікого в світі, нікому в світі.</l>
          <l>Неначе по лісу ходив!</l>
          <l>А малась воля, малась сила,</l>
          <l>Та силу позички зносили,</l>
          <l>А воля в гостях упилась</l>
          <l>Та до Миколи заблудила...</l>
          <l>Та й упиваться зареклась.</l>
        </lg>
        <lg type="stanza">
          <l>Не поможе милий Боже,</l>
          <l>Як то кажуть люде.</l>
          <l>Буде каяння на світі,</l>
          <l>Вороття не буде.</l>
          <l>Благаю Бога, щоб світало,</l>
          <l>Мов волі, світу сонця жду. </l>
          <l>Цвіркун замовкне; зорю б’ють.</l>
          <l>Благаю Бога, щоб смеркало,</l>
          <l>Бо на позорище ведуть</l>
          <l>Старого дурня муштровати.</l>
          <l>Щоб знав, як волю шанувати,</l>
          <l>Щоб знав, що дурня всюди б’ють.</l>
        </lg>
        <lg type="stanza">
          <l>Минають літа молодії,</l>
          <l>Минула доля, а надія</l>
          <l>В неволі знову за своє,</l>
          <l>Зо мною знову лихо діє</l>
          <l>І серцю жалю завдає.</l>
          <l>А може, ще добро побачу?</l>
          <l>А може, лихо переплачу?</l>
          <l>Води Дніпрової нап’юсь,</l>
          <l>На тебе, друже, подивлюсь.</l>
          <l>І може, в тихій твоїй хаті</l>
          <l>Я буду знову розмовляти</l>
          <l>З тобою, друже мій. Боюсь!</l>
          <l>Боюся сам себе спитати, — </l>
          <l>Чи се коли сподіється?</l>
          <l>Чи, може, вже з неба</l>
          <l>Подивлюсь на Україну,</l>
          <l>Подивлюсь на тебе.</l>
          <l>А іноді так буває,</l>
          <l>Що й сльози не стане;</l>
          <l>І благав би я о смерті...</l>
          <l>Так ти, і Украйна,</l>
          <l>І Дніпро крутоберегий,</l>
          <l>І надія, брате,</l>
          <l>Не даєте мені Бога</l>
          <l>О смерті благати.</l>
        </lg>
      </div1>
      <div1 type="poem">
        <head>МОСКАЛЕВА КРИНИЦЯ</head>
        <docDate>1847</docDate>
        <head type="dedication">Я. Кухаренку</head>
        <div2>
        <lg type="stanza">
          <l>— Не варт, єй-богу, жить на світі!..</l>
          <l>— То йди топись! — А жінка! Діти?</l>
          <l>— Ото ж то, бачиш, не бреши!</l>
          <l>А сядь лишень та напиши</l>
          <l>Оцю бувальщину... То, може,</l>
          <l>Інако скажете, небоже.</l>
        </lg>
        <lg type="stanza">
          <l>Пиши отак: було</l>
          <l>Село.</l>
          <l>Та щоб не лізти на чужину,</l>
          <l>Пиши: у нас на Україні.</l>
          <l>А в тім селі вдова жила,</l>
          <l>А у вдови дочка була</l>
          <l>І син-семиліток.</l>
          <l>Добро, мавши діток</l>
          <l>У розкоші, хвалиш Бога...</l>
          <l>А вдові убогій,</l>
          <l>Мабуть, не до його,</l>
          <l>Бо залили за шкуру сала,</l>
          <l>Трохи не пропала.</l>
          <l>Думала — в черниці</l>
          <l>Або йти топиться,</l>
          <l>Так жаль маленьких діток стало!</l>
          <l>Звичайне, мати, що й казать!</l>
          <l>Та, може, снився-таки й зять,</l>
          <l>Бо вже Катруся підростала.</l>
          <l>Чи вже ж їй вік продівувать,</l>
          <l>Зносити брівоньки нізащо?..</l>
          <l>Ні, дівонька вона не та!</l>
        </lg>
        <lg type="stanza">
          <l>Таки ж у тім селі, трудящий</l>
          <l>(Бо всюди сироти — ледащо)</l>
          <l>У наймах виріс сирота,</l>
          <l>Неначе батькова дитина! </l>
          <l>То сяк, то так</l>
          <l>Придбав сірома грошенят,</l>
          <l>Одежу справив, жупанину,</l>
          <l>Та ні відсіль і ні відтіль</l>
          <l>На ту сирітську копійчину</l>
          <l>Купив садочок і хатину,</l>
          <l>Подякував за хліб, за сіль</l>
          <l>І за науку добрим людям</l>
          <l>Та до вдовівни навпростець</l>
          <l>Шелесть за рушниками!</l>
          <l>Не торгувались з старостами</l>
          <l>(Як те буває меж панами),</l>
          <l>Не торгувавсь і панотець</l>
          <l>Усім на диво та на чудо!</l>
          <l>За три копи звінчав у будень...</l>
        </lg>
        <lg type="stanza">
          <l>Просохли очі у вдови.</l>
          <l>Отак-то, друже мій, живи,</l>
          <l>То й весело на світі буде.</l>
          <l>І буде варт на світі жить,</l>
          <l>Як матимеш кого любить.</l>
          <l>Хоть кажуть от ще що, небоже:</l>
          <l>Себе люби, то й Бог поможе.</l>
          <l>А доведеться умирать?</l>
          <l>Здихать над грішми? Ні, небоже!</l>
          <l>Любов — Господня благодать!</l>
          <l>Люби ж, мій друже, жінку, діток;</l>
          <l>Діли з убогим заробіток,</l>
          <l>То легше буде й зароблять.</l>
        </lg>
        <lg type="stanza">
          <l>Одружились небожата.</l>
          <l>Дивувались люде,</l>
          <l>Як то вони, ті сироти,</l>
          <l>Жить на світі будуть?</l>
          <l>Минає рік, минув другий,</l>
          <l>Знову дивувались,</l>
          <l>Де в тих сиріт безталанних</l>
          <l>Добро теє бралось?</l>
          <l>І в коморі і надворі,</l>
          <l>На току й на ниві,</l>
          <l>І діточки як квіточки,</l>
          <l>Й самі чорнобриві</l>
          <l>У жупанах похожають,</l>
          <l>Старців закликають </l>
          <l>На обіди, а багаті — </l>
          <l>То й так не минають.</l>
          <l>Не минали, себелюби,</l>
          <l>Та все жалкували,</l>
          <l>Що сироти таким добром</l>
          <l>Старців годували!</l>
          <l>«Коли гниє, то спродали б,</l>
          <l>Адже ж у їх діти!..»</l>
          <l>Ось слухай же, що то роблять</l>
          <l>Заздрощі на світі</l>
          <l>І ненатля голодная.</l>
          <l>Ходили, ходили,</l>
          <l>Поки вночі, жалкуючи,</l>
          <l>Хату запалили!</l>
          <l>Нехай би вже були непевні</l>
          <l>Які вельможі просвіщенні:</l>
          <l>То і не жаль було б; чи так?</l>
          <l>А то сірісінький сіряк</l>
          <l>Отак лютує. Тяжко, брате,</l>
          <l>Людей на старість розпізнати.</l>
          <l>А ще гірше ззамо[ло]ду</l>
          <l>Гадину кохати.</l>
          <l>Очарує зміїними</l>
          <l>Карими очима...</l>
          <l>А пек тобі, забув, дурню,</l>
          <l>Що смерть за плечима.</l>
        </lg>
        <lg type="stanza">
          <l>До стеблá все погоріло,</l>
          <l>І діти згоріли,</l>
          <l>А сусіди, і багаті</l>
          <l>І вбогі, раділи.</l>
          <l>Багатії, бач, раділи,</l>
          <l>Що багатше стали,</l>
          <l>А вбогії тому раді,</l>
          <l>Що з ними зрівнялись!</l>
          <l>Посходились жалкувати,</l>
          <l>Жалю завдавати.</l>
          <l>«Шкода, шкода! Якби знаття,</l>
          <l>Копійчину б дбати,</l>
          <l>То все б таки не так воно...</l>
          <l>А що пак, Максиме!</l>
          <l>(Бо його Максимом звали.)</l>
          <l>Попродай скотину</l>
          <l>Та ходи до мене в найми, </l>
          <l>Що буде, те й буде.</l>
          <l>Будем знов чумакувати,</l>
          <l>Поки вийдем в люде,</l>
          <l>А там знову...» Подякував</l>
          <l>Максим за пораду.</l>
          <l>«Побачу ще, як там буде;</l>
          <l>Коли не дам ради,</l>
          <l>То тойді вже, певне, треба</l>
          <l>Іти в найми знову...</l>
          <l>Де-то моя Катерина,</l>
          <l>Моя чорноброва!..</l>
          <l>Вона мене все радила,</l>
          <l>І тепер порадить!..»</l>
          <l>Та останняя ся рада</l>
          <l>Навіки завадить.</l>
          <l>Воли твої і корови</l>
          <l>Разом поздихали,</l>
          <l>А Катруся з москалями</l>
          <l>Десь помандрувала!</l>
        </lg>
        <lg type="stanza">
          <l>Тепер отак пиши, небоже.</l>
          <l>Максим подумав, пожурився;</l>
          <l>А потім Богу помолився,</l>
          <l>Промовив двічі: — Боже! Боже! — </l>
          <l>Та й більш нічого.</l>
          <l>Од цариці</l>
          <l>Прийшов указ лоби голить.</l>
          <l>«Не дав вдовиці утопиться,</l>
          <l>Не дам же й з торбою ходить.» — </l>
          <l>Сказав Максим, і ґрунт покинув.</l>
          <l>Бо вдовиного, бачиш, сина</l>
          <l>В прийом громада повезла.</l>
          <l>Такі-то темнії діла</l>
          <l>Творяться нишком на сім світі!</l>
          <l>А вас, письменних, треба б бити,</l>
          <l>Щоб не кричали: «Ах! Аллах!</l>
          <l>Не варт, не варт на світі жити!»</l>
          <l>А чом пак темні не кричать?</l>
        </lg>
        </div2>
        <div2 type="dialog">
        <sp>
          <speaker>2</speaker>
          <lg type="stanza">
          <l>Хіба ж живуть вони? І знають,</l>
          <l>Як ви сказали, благодать,</l>
          <l>Любов?.. </l>
          </lg>
        </sp>
        <sp>
        <speaker>1</speaker>
          <l>Що, що? Недочуваю...</l>
          </sp>
          <sp>
          <speaker>2</speaker>
        <lg type="stanza">
          <l>Вони, кажу вам, прозябають.</l>
          <l>Або, по-вашому, ростуть,</l>
          <l>Як та капуста на городі.</l>
        </lg>
        </sp>
        <sp>
        <speaker>1</speaker>
        <lg type="stanza">
          <l>Отак по-вашому! Ну, годі ж,</l>
          <l>Нехай собі і не живуть...</l>
          <l>А все скажу-таки як хочеш.</l>
          <l>А ви їм жить не даєте,</l>
          <l>Бо ви для себе живете,</l>
          <l>Заплющивши письменні очі.</l>
        </lg>
        </sp>
        <sp>
        <speaker>2</speaker>
        <lg type="stanza">
          <l>Отже, як будем так писать,</l>
          <l>То ми й до вечора не кончим.</l>
          <l>Ну, де той безталанний зять?</l>
        </lg>
        </sp>
        </div2>
        <div2>
        <lg type="stanza">
          <l>Вернувсь вдови́ченко додому,</l>
          <l>А зять пішов у москалі.</l>
          <l>Не жаль було його нікому,</l>
          <l>Та ще й сміялись у селі!</l>
        </lg>
        <lg type="stanza">
          <l>Отже, далебі, не знаю,</l>
          <l>Чи вона верталась,</l>
          <l>Катерина, до матері,</l>
          <l>Чи так і пропала?</l>
          <l>Була чутка, що стрижену</l>
          <l>В Умані водили</l>
          <l>По улицях — украла щось...</l>
          <l>Потім утопилась.</l>
          <l>Та все то те, знаєш, люде</l>
          <l>Втоплять і задушать!</l>
          <l>А може, то така правда,</l>
          <l>Як на вербі груші.</l>
          <l>Знаю тілько, що про неї</l>
          <l>І пісню проклали.</l>
          <l>Я чув тойді, на досвітках</l>
          <l>Дівчата співали:</l>
          <l>«Шелесь, шелесь по дубині,</l>
          <l>Шапки хлопці погубили,</l>
          <l>Тілько наймит не згубив,</l>
          <l>Удовівну полюбив...» </l>
          <l>Соромітна, нехай їй лихо!</l>
          <l>Минали літа тихо, тихо, — </l>
          <l>Отак пиши, — і за гріхи</l>
          <l>Карались Господом ляхи,</l>
          <l>І пугав Пугач над Уралом.</l>
          <l>Піїти в одах вихваляли</l>
          <l>Войну й царицю. Тілько ми</l>
          <l>Сиділи нишком, слава Богу.</l>
        </lg>
        <lg type="stanza">
          <l>Після великої зими</l>
          <l>Вернувся і Максим безногий.</l>
          <l>В поході, каже, загубив.</l>
          <l>Та срібний хрестик заробив!</l>
        </lg>
        <lg type="stanza">
          <l>— Чого він придибав? Нема в його хати,</l>
          <l>Ні сестри, ні брата, нікого нема.</l>
          <l>Чого ж він приплентав? — А хто його зна!</l>
          <l>Чи чув ти, що кажуть, легше умирати</l>
          <l>Хоть на пожарині в своїй стороні,</l>
          <l>Ніж в чужій в палатах, чи чув ти? — Ба ні.</l>
          <l>Ей, дядечку, швидче будемо писати,</l>
          <l>Бо хочеться спати і вам і мені.</l>
        </lg>
        <lg type="stanza">
          <l>Зажуривсь москаль-каліка,</l>
          <l>Де йому подітись?</l>
          <l>Вдовиченко в пікінерах,</l>
          <l>Вдова на тім світі!</l>
          <l>До кого ж він прихилиться?</l>
          <l>Де перезимує?</l>
          <l>Уже осінь, незабаром</l>
          <l>Зима залютує.</l>
          <l>Нема його в світі долі,</l>
          <l>Полинула в поле!..</l>
          <l>Попросився зимувати</l>
          <l>До дяка у школу.</l>
          <l>Бо таки й письма, спасибі,</l>
          <l>Москалі навчили,</l>
          <l>І в косі був, бо й москалі</l>
          <l>Тойді, бач, носили</l>
          <l>Сиві коси з кучерями</l>
          <l>Усі до одного,</l>
          <l>І борошном посипали,</l>
          <l>Бог їх зна для чого!</l>
          <l>Максим таки як письменний, </l>
          <l>Було, помагає</l>
          <l>І на клиросі дякові,</l>
          <l>І Псалтир читає</l>
          <l>Над покойними. Й хавтури</l>
          <l>З школярами носить.</l>
          <l>А в Пилипівку, сірома,</l>
          <l>Христа ради просить!</l>
          <l>Нічого, знай, своє пиши</l>
          <l>Та перед людьми не бреши.</l>
          <l>Хоч би тобі лихе слово</l>
          <l>Почув хто од його.</l>
          <l>— І талан і безталання — </l>
          <l>Все, — каже, — од Бога.</l>
          <l>Ані охне, ні заплаче,</l>
          <l>Неначе дитина.</l>
          <l>І собаки не кусали</l>
          <l>Москаля Максима.</l>
          <l>А в неділю або в свято</l>
          <l>Мов причепуриться,</l>
          <l>Шкандибає на вдовину</l>
          <l>Пустку подивиться.</l>
          <l>Сяде собі у садочку...</l>
          <l>І вдову згадає,</l>
          <l>І за її грішну душу</l>
          <l>Псалтир прочитає.</l>
          <l>Катерину о здравії</l>
          <l>Тихенько пом’яне!</l>
          <l>Утре сльози — все од Бога — </l>
          <l>Й веселенький стане.</l>
          <l>А в Петрівку і Спасівку</l>
          <l>Не спочине в школі,</l>
          <l>Бере заступ і лопату,</l>
          <l>Шкандибає в поле...</l>
          <l>І край шляху при долині — </l>
          <l>Отже, не вгадаєш,</l>
          <l>Що каліка виробляє, — </l>
          <l>Криницю копає!</l>
          <l>Та й викопав. На те літо</l>
          <l>Криницю святили,</l>
          <l>На самого Маковія,</l>
          <l>І дуб посадили</l>
          <l>На прикмету проїзжачим.</l>
          <l>А на друге літо</l>
          <l>Москаля, вже неживого, </l>
          <l>Найшли в балці діти</l>
          <l>Коло самої криниці — </l>
          <l>Вийшов подивиться</l>
          <l>Останній раз, сіромаха,</l>
          <l>На свою криницю.</l>
          <l>Громадою при долині</l>
          <l>Його поховали,</l>
          <l>І долину і криницю</l>
          <l>На пам’ять назвали</l>
          <l>Москалевою. На Спаса</l>
          <l>Або Маковія</l>
          <l>І досі там воду святять.</l>
          <l>І дуб зеленіє.</l>
          <l>Хто йде, їде — не минають</l>
          <l>Зеленого дуба,</l>
          <l>В холодочку посідають</l>
          <l>Та тихо та любо,</l>
          <l>П’ючи воду погожую,</l>
          <l>Згадують Максима...</l>
        </lg>
        <lg type="stanza">
          <l>Отак живіть, недоуки,</l>
          <l>То й жить не остине.</l>
        </lg>
        </div2>
      </div1>
      <div1 type="poem">
        <head>«ТО ТАК І Я ТЕПЕР ПИШУ...»</head>
        <epigraph><l>Привикне, кажуть, собака за возом бігти, то біжить і за саньми.</l></epigraph>
        <docDate>1847</docDate>
        <lg type="stanza">
          <l>То так і я тепер пишу,</l>
          <l>Папір тілько, чорнило трачу...</l>
          <l>А перш! Єй-богу, не брешу!</l>
          <l>Згадаю що чи що набачу,</l>
          <l>То так утну, що аж заплачу.</l>
          <l>І ніби сам перелечу</l>
          <l>Хоч на годину на Вкраїну,</l>
          <l>На неї гляну, подивлюсь,</l>
          <l>І, мов добро кому зроблю,</l>
          <l>Так любо серце одпочине.</l>
          <l>Якби сказать, що не люблю,</l>
          <l>Що я Украйну забуваю</l>
          <l>Або лукавих проклинаю</l>
          <l>За те, що я тепер терплю,</l>
          <l>Єй-богу, братія, прощаю</l>
          <l>І милосердому молюсь,</l>
          <l>Щоб ви лихим чим не згадали.</l>
          <l>Хоч я вам кривди не робив,</l>
          <l>Та все-таки меж вами жив,</l>
          <l>То, може, дещо і осталось.</l>
        </lg>
      </div1>
      <div1 type="poem">
        <head>«А НУМО ЗНОВУ ВІРШУВАТЬ...»</head>
        <docDate>1848</docDate>
        <lg type="stanza">
          <l>А нумо знову віршувать.</l>
          <l>Звичайне, нишком. Нумо знову,</l>
          <l>Поки новинка на основі,</l>
          <l>Старинку Божу лицювать.</l>
          <l>А сиріч... як би вам сказать,</l>
          <l>Щоб не збрехавши. Нумо знову</l>
          <l>Людей і долю проклинать.</l>
          <l>Людей за те, щоб нас знали</l>
          <l>Та нас шанували.</l>
          <l>Долю за те, щоб не спала</l>
          <l>Та нас доглядала.</l>
          <l>А то бач, що наробила:</l>
          <l>Кинула малого</l>
          <l>На розпутті, та й байдуже,</l>
          <l>А воно, убоге,</l>
          <l>Молодеє, сивоусе, — </l>
          <l>Звичайне, дитина, — </l>
          <l>І подибало тихенько</l>
          <l>Попід чужим тином</l>
          <l>Аж за Урал. Опинилось</l>
          <l>В пустині, в неволі...</l>
          <l>Як же тебе не проклинать,</l>
          <l>Лукавая доле?</l>
          <l>Не проклену ж тебе, доле,</l>
          <l>А буду ховатись</l>
          <l>За валами. Та нищечком</l>
          <l>Буду віршувати,</l>
          <l>Нудить світом, сподіватись</l>
          <l>У гості в неволю</l>
          <l>Із-за Дніпра широкого</l>
          <l>Тебе, моя доле!</l>
        </lg>
      </div1>
      <div1 type="poem">
        <head>ВАРНАК</head>
        <docDate>1848</docDate>
        <lg type="stanza">
          <l>Тиняючи на чужині</l>
          <l>Понад Елеком, стрів я діда</l>
          <l>Вельми старого. Наш земляк</l>
          <l>І недомучений варнак</l>
          <l>Старий той був. Та у неділю</l>
          <l>Якось у полі ми зострілись</l>
          <l>Та й забалакались. Старий</l>
          <l>Згадав свою Волинь святую</l>
          <l>І волю-долю молодую,</l>
          <l>Свою бувальщину. І ми</l>
          <l>В траві за валом посідали,</l>
          <l>І розмовляли, сповідались</l>
          <l>Один другому. — Довгий вік! — </l>
          <l>Старий промовив. — Все од Бога!</l>
          <l>Од Бога все! А сам нічого</l>
          <l>Дурний не вдіє чоловік!</l>
          <l>Я сам, як бачиш, марне, всує,</l>
          <l>Я сам занівечив свій вік.</l>
          <l>І ні на кого не жалкую,</l>
          <l>І ні у кого не прошу я,</l>
          <l>Нічого не прошу. Отак,</l>
          <l>Мій сину, друже мій єдиний,</l>
          <l>Так і загину на чужині</l>
          <l>В неволі. — І старий варнак</l>
          <l>Заплакав нишком. Сивий брате!</l>
          <l>Поки живе надія в хаті,</l>
          <l>Нехай живе, не виганяй.</l>
          <l>Нехай пустку нетоплену</l>
          <l>Іноді нагріє.</l>
          <l>І потечуть з очей старих</l>
          <l>Сльози молодії,</l>
          <l>І умитеє сльозами</l>
          <l>Серце одпочине </l>
          <l>І полине із чужини</l>
          <l>На свою країну.</l>
        </lg>
        <lg type="stanza">
          <l>— Багато дечого не стало, — </l>
          <l>Сказав старий. — Води чимало</l>
          <l>Із Ікви в [море] утекло...</l>
          <l>Над Іквою було село,</l>
          <l>У тім селі на безталання</l>
          <l>Та на погибель виріс я.</l>
          <l>Лихая доленька моя!..</l>
          <l>У нашої старої пані</l>
          <l>Малії паничі були;</l>
          <l>Таки однолітки зо мною.</l>
          <l>Вона й бере мене в покої</l>
          <l>Синкам на виграшку. Росли,</l>
          <l>Росли панята, виростали,</l>
          <l>Як ті щенята. Покусали</l>
          <l>Не одного мене малі.</l>
          <l>Отож і вчити почали</l>
          <l>Письму панят. На безголов’я</l>
          <l>І я учуся. Слізьми! Кров’ю!</l>
          <l>Письмо те полилося... Нас!</l>
          <l>Дешевших панської собаки,</l>
          <l>Письму учить?!</l>
          <l>Молитись Богу</l>
          <l>Та за ралом спотикатись,</l>
          <l>А більше нічого</l>
          <l>Не повинен знать невольник.</l>
          <l>Така його доля.</l>
          <l>Отож і вивчився я, виріс,</l>
          <l>Прошу собі волі — </l>
          <l>Не дає. І в москалі,</l>
          <l>Проклята, не голить.</l>
          <l>Що тут на світі робити?</l>
          <l>Пішов я до рала...</l>
          <l>А паничів у гвардію</l>
          <l>Поопреділяла...</l>
        </lg>
        <lg type="stanza">
          <l>Година тяжкая настала!</l>
          <l>Настали тяжкії літа!</l>
          <l>Отож працюю я за ралом.</l>
          <l>Я був убогий сирота.</l>
          <l>А у сусіда виростала </l>
          <l>У наймах дівчина. І я...</l>
          <l>О доле! Доленько моя!</l>
          <l>О Боже мій! О мій єдиний!</l>
          <l>Воно тойді було дитина,</l>
          <l>Воно... Не нам Твої діла</l>
          <l>Судить, о Боже наш великий!</l>
          <l>Отож вона мені на лихо</l>
          <l>Та на погибель підросла.</l>
          <l>Не довелось і надивитись,</l>
          <l>А я вже думав одружитись,</l>
          <l>І веселитися, і жить,</l>
          <l>Людей і Господа хвалить...</l>
          <l>А довелося...</l>
          <l>Накупили</l>
          <l>І краму, й пива наварили,</l>
          <l>Не довелося тілько пить.</l>
          <l>Старої пані бахур сивий</l>
          <l>Окрав той крам. Розлив те пиво,</l>
          <l>Пустив покриткою... Дарма.</l>
          <l>Минуло, годі... Недоладу</l>
          <l>Тепер і згадувать. Нема,</l>
          <l>Нема, минулося, пропало...</l>
          <l>Покинув ниву я і рало,</l>
          <l>Покинув хату і город,</l>
          <l>Усе покинув. Чорт нарадив.</l>
          <l>Пішов я в писарі в громаду.</l>
          <l>То сяк, то так минає год,</l>
          <l>Пишу собі, з людьми братаюсь</l>
          <l>Та добрих хлопців добираю.</l>
          <l>Минув і другий. Паничі</l>
          <l>На третє літо поз’їзжались,</l>
          <l>Уже засватані. Жили</l>
          <l>В дворі, гуляли, в карти грали,</l>
          <l>Свого весілля дожидали</l>
          <l>Та молодих дівчат в селі,</l>
          <l>Мов бугаї, перебирали.</l>
          <l>Звичайне, паничі. Ждемо,</l>
          <l>І ми ждемо того весілля.</l>
          <l>Отож у Клечальну неділю</l>
          <l>Їх і повінчано обох,</l>
          <l>Таки в домашньому костьолі.</l>
          <l>Вони ляхи були. Ніколи</l>
          <l>Нічого кращого сам Бог</l>
          <l>Не бачив на землі великій,</l>
          <l>Як молодії ті були... </l>
          <l>Заграла весело музика...</l>
          <l>Їх із костьола повели</l>
          <l>В возобновленнії покої.</l>
          <l>А ми й зостріли їх і всіх,</l>
          <l>Княжат, панят і молодих,</l>
          <l>Всіх перерізали. Рудою</l>
          <l>Весілля вмилося. Не втік</l>
          <l>Ніже єдиний католик,</l>
          <l>Всі полягли, мов поросята</l>
          <l>В багні смердячому. А ми,</l>
          <l>Упоравшись, пішли шукати</l>
          <l>Нової хати, і найшли</l>
          <l>Зелену хату і кімнату</l>
          <l>У гаї темному. В лугах,</l>
          <l>В степах широких, в байраках</l>
          <l>Крутих, глибоких. Всюди хата,</l>
          <l>Було де в хаті погуляти</l>
          <l>І одпочити де було.</l>
          <l>Мене господарем обрали,</l>
          <l>Сем’я моя щодень росла</l>
          <l>І вже до сотні доростала.</l>
          <l>Мов поросяча, кров лилась.</l>
          <l>Я різав все, що паном звалось,</l>
          <l>Без милосердія і зла,</l>
          <l>А різав так. І сам не знаю,</l>
          <l>Чого хотілося мені?</l>
          <l>Ходив три года я з ножами,</l>
          <l>Неначе п’яний той різник.</l>
          <l>До сльоз, до крові, до пожару,</l>
          <l>До всього, всього я привик.</l>
          <l>Було, мов жабу ту, на списі</l>
          <l>Спряжеш дитину на огні</l>
          <l>Або панянку білолицю</l>
          <l>Розіпнеш голу на коні</l>
          <l>Та й пустиш в степ.</l>
          <l>Всього, всього тойді бувало,</l>
          <l>І все докучило мені...</l>
          <l>Одурів я, тяжко стало</l>
          <l>У вертепах жити.</l>
          <l>Думав сам себе зарізать,</l>
          <l>Щоб не нудить світом.</l>
          <l>І зарізав би, та диво,</l>
          <l>Диво дивне сталось</l>
          <l>Надо мною, недолюдом...</l>
          <l>Вже на світ займалось, </l>
          <l>Вийшов я з ножем в халяві</l>
          <l>З Броварського лісу,</l>
          <l>Щоб зарізаться. Дивлюся,</l>
          <l>Мов на небі висить</l>
          <l>Святий Київ наш великий.</l>
          <l>Святим дивом сяють</l>
          <l>Храми Божі, ніби з самим</l>
          <l>Богом розмовляють.</l>
          <l>Дивлюся я, а сам млію.</l>
          <l>Тихо задзвонили</l>
          <l>У Києві, мов на небі...</l>
          <l>О Боже мій милий!</l>
          <l>Який дивний Ти. Я плакав,</l>
          <l>До полудня плакав.</l>
          <l>Та так мені любо стало:</l>
          <l>І малого знаку</l>
          <l>Нудьги тії не осталось,</l>
          <l>Мов переродився...</l>
          <l>Подивився кругом себе</l>
          <l>І, перехрестившись,</l>
          <l>Пішов собі тихо в Київ</l>
          <l>Святим помолитись</l>
          <l>Та суда, суда людського</l>
          <l>У людей просити.</l>
        </lg>
      </div1>
      <div1 type="poem">
        <head>«ОЙ ГЛЯНУ Я, ПОДИВЛЮСЯ...»</head>
        <docDate>1848</docDate>
        <lg type="stanza">
          <l>Ой гляну я, подивлюся</l>
          <l>На той степ, на поле;</l>
          <l>Чи не дасть Бог милосердий</l>
          <l>Хоч на старість волі.</l>
          <l>Пішов би я в Україну,</l>
          <l>Пішов би додому,</l>
          <l>Там би мене привітали,</l>
          <l>Зраділи б старому;</l>
          <l>Там би я спочив хоч мало,</l>
          <l>Молившися Богу,</l>
          <l>Там би я... Та шкода й гадки,</l>
          <l>Не буде нічого.</l>
          <l>Як же його у неволі</l>
          <l>Жити без надії?</l>
          <l>Навчіть мене, люди добрі,</l>
          <l>А то одурію...</l>
        </lg>
      </div1>
      <div1 type="poem">
        <head>«ТА НЕ ДАЙ, ГОСПОДИ, НІКОМУ...»</head>
        <docDate>1848</docDate>
        <lg type="stanza">
          <l>Та не дай, Господи, нікому,</l>
          <l>Як мені тепер, старому,</l>
          <l>У неволі пропадати,</l>
          <l>Марне літа коротати.</l>
        </lg>
        <lg type="stanza">
          <l>Ой піду я степом-лугом</l>
          <l>Та розважу свою тугу.</l>
          <l>Не йди, кажуть, з ції хати</l>
          <l>Не пускають погуляти.</l>
        </lg>
      </div1>
      <div1 type="poem">
        <head>«У Бога за дверми лежала сокира»</head>
        <docDate>1848</docDate>
        <lg type="stanza">
          <l>У Бога за дверми лежала сокира.</l>
          <l>(А Бог тойді з Петром ходив</l>
          <l>По світу та дивá творив.)</l>
          <l>А кайзак на хирю</l>
          <l>Та на тяжке лихо</l>
          <l>Любéнько та тихо</l>
          <l>І вкрав ту сокиру.</l>
          <l>Та й потяг по дрóва</l>
          <l>В зелену діброву,</l>
          <l>Древину вибравши та й цюк!</l>
          <l>Як вирветься сокира з рук — </l>
          <l>Пішла по лісу косовиця.</l>
          <l>Аж страх, аж жаль було дивиться.</l>
          <l>Дуби і всякі деревá</l>
          <l>Великолітні, мов трава</l>
          <l>В покоси стелеться, а з я́ру</l>
          <l>Встає пожар, і диму хмара</l>
          <l>Святеє сонце покрива,</l>
          <l>І стала тьма, і од Уралу</l>
          <l>Та до Тингиза, до Аралу <note type="footnote">Аральское море.</note></l>
          <l>Кипіла в озерах вода,</l>
          <l>Палають села, города,</l>
          <l>Ридають люди, виють звірі</l>
          <l>І за Тоболом у Сибірі</l>
          <l>В снігах ховаються. Сім літ</l>
          <l>Сокира Божа ліс стинала</l>
          <l>І пожарище не вгасало.</l>
          <l>І мер[к] за димом Божий світ</l>
          <l>. . . . . . . . . . . . . . . . . . . . . . . . . .</l>
          <l>На восьме літо у неділю,</l>
          <l>Неначе ляля в льолі білій,</l>
          <l>Святеє сонечко зійшло. </l>
          <l>Пустиня циганом чорніла,</l>
          <l>Де город був або село — </l>
          <l>І головня уже не тліла,</l>
          <l>І попіл вітром рознесло,</l>
          <l>Билини навіть не осталось.</l>
          <l>Тілько одним-одно хиталось</l>
          <l>Зелене дерево в степу.</l>
          <l>Червоніє по пустині</l>
          <l>Червона глина та печина,</l>
          <l>Бур’ян колючий та будяк,</l>
          <l>Та інде тирса з осокою</l>
          <l>В яру чорніє під горою,</l>
          <l>Та дикий інколи кайзак</l>
          <l>Тихенько виїде на гору</l>
          <l>На тім захилім верблюді.</l>
          <l>Непевне діється тойді.</l>
          <l>Мов степ до Бога заговорить.</l>
          <l>Верблюд заплаче, і кайзак</l>
          <l>Понурить голову і гляне</l>
          <l>На степ і на Карабутак<note type="footnote">Невеличка річка.</note>,</l>
          <l>Сингичагач <note type="footnote">Одно дерево</note> кайзак вспом’яне,</l>
          <l>Тихенько спуститься з гори</l>
          <l>І згине в глиняній пустині...</l>
        </lg>
        <lg type="stanza">
          <l>Одним-єдине при долині</l>
          <l>В степу край дороги</l>
          <l>Стоїть дерево високе,</l>
          <l>Покинуте Богом.</l>
          <l>Покинуте сокирою,</l>
          <l>Огнем непалиме,</l>
          <l>Шепочеться з долиною</l>
          <l>О давній годині.</l>
          <l>І кайзаки не минають</l>
          <l>Дерева святого.</l>
          <l>На долину заїзжають,</l>
          <l>Дивуються з його</l>
          <l>І моляться, і жертвами</l>
          <l>Дерево благають,</l>
          <l>Щоб парости розпустило</l>
          <l>У їх біднім краї.</l>
        </lg>
      </div1>
      <div1 type="poem">
        <head>[ЦАРІ]</head>
        <docDate>1848</docDate>
        <lg type="stanza">
          <l>Старенька сестро Аполлона,</l>
          <l>Якби ви часом хоч на час</l>
          <l>Придибали-таки до нас,</l>
          <l>Та, як бувало во дні они,</l>
          <l>Возвисили б свій Божий глас</l>
          <l>До оди пишно-чепурної,</l>
          <l>Та й заходилися б обоє</l>
          <l>Царів абощо воспівать.</l>
          <l>Бо як по правді вам сказать,</l>
          <l>То дуже вже й мені самому</l>
          <l>Обридли тії мужики,</l>
          <l>Та паничі, та покритки.</l>
          <l>Хотілося б зогнать оскому</l>
          <l>На коронованих главах,</l>
          <l>На тих помазаниках Божих...</l>
          <l>Так що ж, не втну, а як поможеш</l>
          <l>Та як покажеш, як тих птах</l>
          <l>Скубуть і патрають, то, може,</l>
          <l>І ми б подержали в руках</l>
          <l>Святопомазану чуприну.</l>
          <l>Покиньте ж свій святий Парнас,</l>
          <l>Придибайте хоч на годину</l>
          <l>Та хоч старенький Божий глас</l>
          <l>Возвисьте, дядино. Та ладом</l>
          <l>Та добрим складом хоть на час,</l>
          <l>Хоть на годиночку у нас</l>
          <l>Ту вінценосную громаду</l>
          <l>Покажем спереду і ззаду</l>
          <l>Незрячим людям. В добрий час</l>
          <l>Заходимось, моя порадо.</l>
        </lg>
        <div2 type="section">
          <head>I</head>
          <lg type="stanza">
            <l>Не видно нікого в Ієрусалимі,</l>
            <l>Врата на запорі, неначе чума </l>
            <l>В Давидовом граді, Господом хранимім,</l>
            <l>Засіла на стогнах. Ні, чуми нема;</l>
            <l>А гірша лихая та люта година</l>
            <l>Покрила Ізраїль — царева война!</l>
            <l>Цареві князі, і всі сили,</l>
            <l>І отроки, і весь народ,</l>
            <l>Замкнувши в городі ківот,</l>
            <l>У поле вийшли, худосилі,</l>
            <l>У полі бились, сиротили</l>
            <l>Маленьких діточок своїх.</l>
            <l>А в городі младії вдови</l>
            <l>В своїх світлицях, чорноброві,</l>
            <l>Запершись, плачуть, на малих</l>
            <l>Дітей взираючи. Пророка,</l>
            <l>Свого неситого царя,</l>
            <l>Кленуть Давида-сподаря.</l>
            <l>А він собі, узявшись в боки,</l>
            <l>По кровлі кедрових палат</l>
            <l>В червленій ризі похожає</l>
            <l>Та, мов котюга, позирає</l>
            <l>На сало, на зелений сад</l>
            <l>Сусіди Гурія. А в саді,</l>
            <l>В своїм веселім вертограді,</l>
            <l>Версавія купалася,</l>
            <l>Мов у Раї Єва,</l>
            <l>Подружіє Гурієво,</l>
            <l>Рабиня царева.</l>
            <l>Купалася собі з Богом,</l>
            <l>Лоно біле мила</l>
            <l>І царя свого святого</l>
            <l>У дурні пошила.</l>
          </lg>
          <lg type="stanza">
            <l>Надвóрі вже смеркло, і, тьмою повитий,</l>
            <l>Дрімає, сумує Ієрусалим.</l>
            <l>В кедрових палатах, мов несамовитий,</l>
            <l>Давид похожає і, о цар неситий,</l>
            <l>Сам собі говорить: «Я... Ми повелим!</l>
            <l>Я цар над Божіїм народом!</l>
            <l>І сам я Бог в моїй землі!</l>
            <l>Я все!..» — А трохи згодом</l>
            <l>Раби вечерю принесли</l>
            <l>І кінву доброго сикеру...</l>
            <l>І цар сказав, щоб на вечерю</l>
            <l>Раби рабиню привели, </l>
            <l>Таки Версавію. Нівроку,</l>
            <l>До Божого царя-пророка</l>
            <l>Сама Версавія прийшла,</l>
            <l>І повечеряла, й сикеру</l>
            <l>З пророком випила, й пішла</l>
            <l>Спочити трохи по вечері</l>
            <l>З своїм царем. І Гурій спав.</l>
            <l>Йому, сердешному, й не снилось,</l>
            <l>Що дома нищечком робилось,</l>
            <l>Що з дому цар його украв</l>
            <l>Не золото, не серебро,</l>
            <l>А лучшеє його добро,</l>
            <l>Його Версавію украв.</l>
            <l>А щоб не знав він тії шкоди,</l>
            <l>То цар убив його, та й годі.</l>
            <l>А потім цар перед народом</l>
            <l>Заплакав трохи, одурив</l>
            <l>Псалмом старого Анафана...</l>
            <l>І, знов веселий, знову п’яний,</l>
            <l>Коло рабині заходивсь.</l>
          </lg>
        </div2>
        <div2 type="section">
          <head>II</head>
          <lg type="stanza">
            <l>Давид, святий пророк і цар,</l>
            <l>Не дуже був благочестивий.</l>
            <l>Була дочка в його Фамар</l>
            <l>І син Амон. І се не диво.</l>
            <l>Бувають діти і в святих,</l>
            <l>Та не такі, як у простих,</l>
            <l>А ось які. Амон щасливий,</l>
            <l>Вродливий первенець його!</l>
            <l>Лежить, нездужає чогось?</l>
            <l>Давид стенає та ридає,</l>
            <l>Багряну ризу роздирає</l>
            <l>І сипле попіл на главу.</l>
            <l>— Без тебе я не поживу</l>
            <l>І дня єдиного, мій сину,</l>
            <l>Моя найкращая дитино!</l>
            <l>Без тебе сонця не узрю,</l>
            <l>Без тебе я умру! умру! — </l>
            <l>І йде, ридаючи, до сина.</l>
            <l>Аж тюпає, немов біжить.</l>
            <l>А той, бугай собі здоровий,</l>
            <l>У храмині своїй кедровій </l>
            <l>Лежить, аж стогне, та лежить,</l>
            <l>Кепкує з дурня. Аж голосить,</l>
            <l>Аж плаче, бідний, батька просить,</l>
            <l>Щоб та Фамар, сестра, прийшла.</l>
            <l>— Драгий мій отче і мій царю!</l>
            <l>Вели сестрі моїй Фамарі,</l>
            <l>Щоб коржика мені спекла</l>
            <l>Та щоб сама і принесла,</l>
            <l>То я, вкусив його, возстану</l>
            <l>З одра недуги. — Вранці-рано</l>
            <l>Фамар спекла і принесла</l>
            <l>Опріснок братові. За руку</l>
            <l>Амон бере її, веде</l>
            <l>У темну храмину, кладе</l>
            <l>Сестру на ліжко. Ламле руки,</l>
            <l>Сестра ридає. І, рвучись,</l>
            <l>Кричить до брата: — Схаменись,</l>
            <l>Амоне, брате мій лукавий!</l>
            <l>Єдиний брате мій! Я! Я!</l>
            <l>Сестра єдиная твоя!</l>
            <l>Де дінусь я, де діну славу,</l>
            <l>І гріх, і стид? Тебе самого</l>
            <l>І Бог і люде прокленуть!.. — </l>
            <l>Не помогло-таки нічого.</l>
            <l>Отак царевичі живуть,</l>
            <l>Пустуючи, на світі.</l>
            <l>Дивітесь, людські діти.</l>
          </lg>
        </div2>
        <div2 type="section">
          <head>III</head>
          <lg type="stanza">
            <l>І поживе Давид на світі</l>
            <l>Немалі літа,</l>
            <l>Одрях старий, і покривали</l>
            <l>Многими ризами його,</l>
            <l>А все-таки не нагрівали</l>
            <l>Котюгу блудного свого.</l>
            <l>От отроки й домірковались</l>
            <l>(Натуру вовчу добре знали),</l>
            <l>То, щоб нагріть його, взяли,</l>
            <l>Царевен паче красотою,</l>
            <l>Дівчат старому навели.</l>
            <l>Да гріють кров’ю молодою</l>
            <l>Свого царя. І розійшлись,</l>
            <l>Замкнувши двері за собою. </l>
            <l>Облизавсь старий котюга,</l>
            <l>І розпустив слини,</l>
            <l>І пазорі простягає</l>
            <l>До Самантянини.</l>
            <l>Бо була собі на лихо</l>
            <l>Найкраща меж ними,</l>
            <l>Меж дівчатами; мов крин той</l>
            <l>Сельний при долині — </l>
            <l>Меж цвітами. Отож вона</l>
            <l>І гріла собою</l>
            <l>Царя свого, а дівчата</l>
            <l>Грались меж собою</l>
            <l>Голісінькі. Як там вона</l>
            <l>Гріла, я не знаю,</l>
            <l>Знаю тілько, що цар грівся,</l>
            <l>І... і не позна ю.</l>
          </lg>
        </div2>
        <div2 type="section">
          <head>IV</head>
          <lg type="stanza">
            <l>По двору тихо похожає</l>
            <l>Старий веселий Рогволод.</l>
            <l>Дружина, отроки, народ</l>
            <l>Кругом його во златі сяють.</l>
            <l>У князя свято, виглядає</l>
            <l>Із Литви князя-жениха</l>
            <l>За рушниками до Рогніди.</l>
          </lg>
          <lg type="stanza">
            <l>Перед богами Лель і Ладо</l>
            <l>Огонь Рогніда розвела;</l>
            <l>Драгим єлеєм полила</l>
            <l>І сипала в огнище ладан.</l>
            <l>Мов ті валькірії, круг неї</l>
            <l>Танцюють, граються дівчата</l>
            <l>І приспівують:</l>
            <l>«Гой, гоя, гоя!</l>
            <l>Новії покої</l>
            <l>Нумо лиш квітчати,</l>
            <l>Гостей сподіватись».</l>
          </lg>
          <lg type="stanza">
            <l>За Полоцьком, неначе хмара,</l>
            <l>Чорніє курява. Біжать</l>
            <l>І отроки, й старі бояра</l>
            <l>Із Ли́тви князя зострічать.</l>
            <l>Сама Рогніда з Рогволодом</l>
            <l>Пішла з дівчатами, з народом. </l>
            <l>Не із Ли́тви йде князь сподіваний,</l>
            <l>Ще не знаємий, давно жаданий;</l>
            <l>А із Києва туром-буйволом</l>
            <l>Іде веприщем за Рогнідою</l>
            <l>Володимир князь со киянами.</l>
          </lg>
          <lg type="stanza">
            <l>Прийшли, і город обступили</l>
            <l>Кругом, і город запалили.</l>
            <l>Владимир-князь перед народом</l>
            <l>Убив старого Рогволода,</l>
            <l>Потя народ, княжну поя,</l>
            <l>Отидє в волості своя,</l>
            <l>Отидє з шумом. І растлі ю,</l>
            <l>Тую Рогніду молодую,</l>
            <l>І прожене ю, і княжна</l>
            <l>Блукає по світу одна,</l>
            <l>Нічого з ворогом не вдіє.</l>
            <l>Так отакії-то святії</l>
            <l>Оті царі.</l>
          </lg>
        </div2>
        <div2 type="section">
          <head>V</head>
          <lg type="stanza">
            <l>Бодай кати їх постинали,</l>
            <l>Отих царів, катів людських.</l>
            <l>Морока з ними, щоб ви знали,</l>
            <l>Мов дурень, ходиш кругом їх,</l>
            <l>Не знаєш, на яку й ступити.</l>
            <l>Так що ж мені тепер робити</l>
            <l>З цими поганцями? Скажи,</l>
            <l>Найкраща сестро Аполлона,</l>
            <l>Навчи, голубко, поможи</l>
            <l>Полазить трохи коло трона;</l>
            <l>Намистечко, як зароблю,</l>
            <l>Тобі к Великодню куплю.</l>
            <l>Пострижемося ж у лакеї</l>
            <l>Та ревносно в новій лівреї</l>
            <l>Заходимось царів любить.</l>
            <l>Шкода і оливо тупить.</l>
            <l>Бо де нема святої волі,</l>
            <l>Не буде там добра ніколи.</l>
            <l>Нащо ж себе таки дурить?</l>
            <l>Ходімо в селища, там люде,</l>
            <l>А там, де люде, добре буде.</l>
            <l>Там будем жить, людей любить,</l>
            <l>Святого Господа хвалить. </l>
          </lg>
        </div2>
      </div1>
      <div1 type="poem">
        <head>«ДОБРО, У КОГО Є ГОСПОДА...»</head>
        <docDate>1848</docDate>
        <lg type="stanza">
          <l>Добро́, у кого є господа,</l>
          <l>А в тій господі є сестра</l>
          <l>Чи мати добрая. Добра,</l>
          <l>Добра такого таки зроду</l>
          <l>У мене, правда, не було,</l>
          <l>А так собі якось жилось.</l>
          <l>. . . . . . . . . . . . . . . . . . . . . . .</l>
          <l>І довелось колись мені</l>
          <l>В чужій далекій стороні</l>
          <l>Заплакать, що немає роду,</l>
          <l>Нема пристанища, господи!</l>
          <l>. . . . . . . . . . . . . . . . . . . . . . .</l>
          <l>Ми довго в морі пропадали,</l>
          <l>Прийшли в Дар’ю, на якор стали.</l>
          <l>З Ватаги письма принесли</l>
          <l>І всі тихенько зачитали.</l>
          <l>А ми з колегою лягли</l>
          <l>Та щось такеє розмовляли.</l>
          <l>Я думав, де б того добра,</l>
          <l>Письмо чи матір, взять на світі.</l>
          <l>— А в тебе єсть? — Жена і діти,</l>
          <l>І дом, і мати, і сестра!</l>
          <l>А письма нема...</l>
          <l>. . . . . . . . . . . . . . . . . . . . . . .</l>
        </lg>
      </div1>
      <div1 type="poem">
        <head>ТИТАРІВНА</head>
        <docDate>1848</docDate>
        <lg type="stanza">
          <l>Давно се діялось колись,</l>
          <l>Ще як борці у нас ходили</l>
          <l>По селах та дівчат дурили,</l>
          <l>З громади кпили, хлопців били</l>
          <l>Та верховодили в селі,</l>
          <l>Як ті гусари на постої.</l>
          <l>Ще за гетьманщини святої,</l>
          <l>Давно се діялось колись.</l>
        </lg>
        <lg type="stanza">
          <l>У неділю на селі,</l>
          <l>У оранді на столі</l>
          <l>Сиділи лірники та грали</l>
          <l>По шелягу за танець.</l>
          <l>Кругом аж курява вставала.</l>
          <l>Дівчата танцювали</l>
          <l>І парубки́... — Уже й кінець!</l>
          <l>Ануте іншу! — Та й це добра! — </l>
          <l>І знову ліри заревли,</l>
          <l>І знов дівчата, мов сороки,</l>
          <l>А парубки, узявшись в боки</l>
          <l>Навприсядки пішли.</l>
          <l>́́. . . . . . . . . . . . . . . . . . . . . . . . .</l>
          <l>Найкращий парубок Микита</l>
          <l>Стоїть на лаві в сірій свиті,</l>
          <l>Найкращий хлопець, та байстрюк,</l>
          <l>Байстрюк собі, та ще й убогий,</l>
          <l>Так і нікому не до його,</l>
          <l>Стоїть собі, як той...</l>
          <l>Плечима стелю підпирає</l>
          <l>Та дивиться і замирає</l>
          <l>На титарівну... А та в квітах,</l>
          <l>Мов намальована, стоїть </l>
          <l>Сама собі, і на Микиту</l>
          <l>Неначе глянула!.. Горить!</l>
          <l>Горить Микита в сірій свиті!</l>
          <l>Шеляга виймає</l>
          <l>І за того остатнього</l>
          <l>Музику наймає,</l>
          <l>І нерівню титарівну</l>
          <l>У танець вітає!!</l>
          <l>— Одчепися, пройдисвіте! — </l>
          <l>І зареготалась</l>
          <l>Титарівна, — хіба тобі</l>
          <l>Наймичок не стало! — </l>
          <l>Насміялась титарівна</l>
          <l>З бідного Микити.</l>
          <l>Насміялася при людях,</l>
          <l>Що він в сірій свиті!</l>
          <l>Буде тобі, титарівно!</l>
          <l>Заплачеш, небого,</l>
          <l>За ті сміхи!..</l>
          <l>Де ж Микита?</l>
          <l>В далеку дорогу</l>
          <l>Пішов собі... З того ча́су</l>
          <l>Не чуть його стало...</l>
          <l>З того часу титарівні</l>
          <l>Щось такеє сталось!</l>
        </lg>
        <lg type="stanza">
          <l>Додому пла́чучи, прийшла,</l>
          <l>І спати пла́чучи лягла,</l>
          <l>І не вечеряла!.. Не спала,</l>
          <l>Яка лягла, така і встала,</l>
          <l>Мов одуріла! Що робить?</l>
          <l>Сама не знає! А Микита,</l>
          <l>Неначе сич, у сірій свиті</l>
          <l>Перед очима все стоїть!</l>
          <l>Мара, та й годі! Титарівно!</l>
          <l>В недобрий час з того нерівні</l>
          <l>Ти насміялась... Стало жаль</l>
          <l>Тобі його... Нудьга, печаль</l>
          <l>І сором душу оступила,</l>
          <l>І ти заплакала! Чого?</l>
          <l>Того, що тяжко полюбила</l>
          <l>Микиту бідного того!</l>
        </lg>
        <lg type="stanza">
          <l>Диво дивнеє на світі</l>
          <l>З тим серцем буває! </l>
          <l>Увечері цурається,</l>
          <l>Вранці забажає!</l>
          <l>Та так тяжко забажає,</l>
          <l>Що хоч на край світа</l>
          <l>Шукать піде... Отак тепер</l>
          <l>Не знає, де дітись,</l>
          <l>Титарівна... Хоч у воду,</l>
          <l>. . . . . . . . . . . . . . . . . . . . .</l>
          <l>Аби до Микити...</l>
          <l>Стережітесь, дівчаточка,</l>
          <l>Сміятись з нерівні,</l>
          <l>Щоб не було і вам того,</l>
          <l>Що тій титарівні!</l>
        </lg>
        <lg type="stanza">
          <l>Як та билина засихала,</l>
          <l>А батько, мати турбувались,</l>
          <l>На прощу в Київ повезли.</l>
          <l>Святими травами поїли</l>
          <l>І все-таки не помогли!</l>
          <l>Втоптала стежку на могилу,</l>
          <l>Все виглядать його ходила.</l>
          <l>І стежка стала заростать,</l>
          <l>Бо вже нездужає і встать.</l>
          <l>Так от що сміхи наробили!</l>
          <l>А він канув, провалився,</l>
          <l>Його вже й забули,</l>
          <l>Чи й був коли? Год за годом</l>
          <l>Три годи минули.</l>
        </lg>
        <lg type="stanza">
          <l>На четвертий год, в неділю,</l>
          <l>У оранді на селі,</l>
          <l>На широкому столі</l>
          <l>Сліпі лірники сиділи;</l>
          <l>По шелягу брали</l>
          <l>І ту саму грали,</l>
          <l>Що й позаторік. Дівчата</l>
          <l>Так само дрібно танцювали,</l>
          <l>Як і позаторік.</l>
          <l>Завзятий,</l>
          <l>У синій шапці, у жупані,</l>
          <l>В червоних, як калина, штанях,</l>
          <l>Навприсідки вліта козак</l>
          <l>Та ще й приспівує отак:</l>
          <l>«Та спасибі батькові,</l>
          <l>Та спасибі матері, </l>
          <l>Що нас добули!</l>
          <l>Як нас добували,</l>
          <l>Жито розсипали</l>
          <l>Вночі на печі...»</l>
          <l>«Горілки! Меду! Де отаман?</l>
          <l>Громада? Соцький? Препогане,</l>
          <l>Мерзенне, мерзле парубоцтво,</l>
          <l>Ходіте биться! Чи бороться,</l>
          <l>Бо я борець!..»</l>
          <l>Не неділю,</l>
          <l>Не дві, не три і не чотири!</l>
          <l>Як тій болячці, як тій хирі</l>
          <l>Громадою годили</l>
          <l>Тому борцеві... Вередує,</l>
          <l>Як той панич... І де взялось?</l>
          <l>Таке хиренне? Все село</l>
          <l>Проклятого не нагодує.</l>
          <l>А він собі гуляє, п’є</l>
          <l>Та хлопцям жалю завдає</l>
          <l>Тими дівчатами. Дівчата</l>
          <l>Аж понедужали за ним.</l>
          <l>Такий хороший та багатий!</l>
          <l>Уже й не бореться ні з ким,</l>
          <l>А так собі гуляє</l>
          <l>Та вечорами у садочок</l>
          <l>До титаря вчащає.</l>
          <l>А титарівна зострічає,</l>
          <l>Приспівує, примовляє:</l>
          <l>«Чи не той це Микита,</l>
          <l>Що з вильотами свита?»</l>
          <l>Той це, той, що на селі</l>
          <l>Ти насміялася колись.</l>
          <l>А тепер сама до його</l>
          <l>У садочок ходиш,</l>
          <l>Сама йому, байстрюкові,</l>
          <l>Як панові, годиш!</l>
          <l>Не день, не два титарівна</l>
          <l>В садочок ходила,</l>
          <l>Не день, не два, як панові,</l>
          <l>Микиті годила!</l>
          <l>Догодилась титарівна</l>
          <l>До самого краю. </l>
          <l>І незчулась!</l>
          <l>Дні минули,</l>
          <l>Місяці минають,</l>
          <l>Мина літо, мина осінь,</l>
          <l>Мина сьомий місяць, осьмий,</l>
          <l>Уже й дев’ятий настає.</l>
          <l>Настане горенько твоє!</l>
          <l>. . . . . . . . . . . . . . . . . . . . . . .</l>
          <l>У титаря у садочку,</l>
          <l>У яру, криниця</l>
          <l>Під вербою... До криниці,</l>
          <l>Не води напиться,</l>
          <l>Ледве ходить титарівна</l>
          <l>Трохи пожуриться,</l>
          <l>Поплакати, погадати,</l>
          <l>Як їй дівувати?</l>
          <l>Де їй дітись од сорома,</l>
          <l>Де їй заховатись?</l>
          <l>. . . . . . . . . . . . . . . . . . . . . . .</l>
          <l>Раз увечері зимою</l>
          <l>У одній свитині</l>
          <l>Іде боса титарівна</l>
          <l>І несе дитину.</l>
          <l>То підійде до криниці,</l>
          <l>То знов одступає.</l>
          <l>А з калини, мов гадина,</l>
          <l>Байстрюк виглядає!</l>
          <l>Положила на цямрину</l>
          <l>Титарівна сина</l>
          <l>Та й побігла... А Микита</l>
          <l>Виліз із калини</l>
          <l>Та й укинув у криницю,</l>
          <l>Неначе щеня те!</l>
          <l>А сам пішов, співаючи,</l>
          <l>Соцькому сказати,</l>
          <l>Та щоб ішов з громадою</l>
          <l>Дитину шукати!!</l>
          <l>У неділеньку раненько</l>
          <l>Збиралася громадонька</l>
          <l>Та криницю виливали,</l>
          <l>Та дитя теє шукали.</l>
          <l>Найшли, найшли твого сина,</l>
          <l>Титарівно, в баговинні.</l>
          <l>Ой узяли безталанну,</l>
          <l>Закували у кайдани, </l>
          <l>Сповідали, причащали,</l>
          <l>Батька, матір нарікали,</l>
          <l>Громадою осудили</l>
          <l>І живую положили</l>
          <l>В домовину!.. й сина з нею!</l>
          <l>Та й засипали землею!</l>
          <l>Стовп високий муровали,</l>
          <l>Щоб про неї люде знали,</l>
          <l>Дітей своїх научали,</l>
          <l>Щоб навчалися дівчата,</l>
          <l>Коли не вчить батько, мати.</l>
        </lg>
        <lg type="stanza">
          <l>Борця того в селі не стало;</l>
          <l>А люде в Польщі зострічали</l>
          <l>Якогось панича; питав,</l>
          <l>Чи жива, каже, титарівна?</l>
          <l>Чи насміхається з нерівні?</l>
          <l>Ото він самий! Покарав</l>
          <l>Його Господь за гріх великий</l>
          <l>Не смертію — він буде жить,</l>
          <l>І сатаною-чоловіком</l>
          <l>Він буде по світу ходить</l>
          <l>І вас, дівчаточка, дурить</l>
          <l>Вовіки.</l>
        </lg>
      </div1>
      <div1 type="poem">
        <head>Ну що б, здавалося, слова...</head>
        <docDate>1848</docDate>
        <lg type="stanza">
          <l>Ну що б, здавалося, слова...</l>
          <l>Слова та голос — більш нічого.</l>
          <l>А серце б’ється — ожива,</l>
          <l>Як їх почує!.. Знать, од Бога</l>
          <l>І голос той, і ті слова</l>
          <l>Ідуть меж люди! . . . . . . . . . . .</l>
          <l>Похилившись,</l>
          <l>Не те щоб дуже зажурившись,</l>
          <l>А так на палубі стояв</l>
          <l>І сторч на море поглядав,</l>
          <l>Мов на Іуду... Із туману,</l>
          <l>Як кажуть, стала виглядать</l>
          <l>Червонолицая Діана...</l>
          <l>А я вже думав спать лягать</l>
          <l>Та й став, щоб трохи подивиться</l>
          <l>На круглолицю молодицю,</l>
          <l>Чи теє... дівчину!.. Матрос,</l>
          <l>Таки земляк наш з Островної, *</l>
          <l>На вахті стоя,</l>
          <l>Журився сам собі чогось,</l>
          <l>Та й заспівав, — звичайне, тихо,</l>
          <l>Щоб капітан не чув, бо злиха</l>
          <l>Якийсь лихий, хоч і земляк.</l>
          <l>Співа матрос, як той козак.</l>
          <l>Що в наймах виріс сиротою,</l>
          <l>Іде служити в москалі!..</l>
        </lg>
        <lg type="stanza">
          <l>Давно, давно колись</l>
          <l>Я чув, як, стоя під вербою,</l>
          <l>Тихенько дівчина співала, </l>
          <l>І жаль мені, малому, стало</l>
          <l>Того сірому-сироту,</l>
          <l>Що він утомився,</l>
          <l>На тин похилився,</l>
          <l>Люде кажуть і говорять:</l>
          <l>Мабуть, він упився.</l>
          <l>І я заплакав, жаль малому</l>
          <l>Було сіроми-сироти.</l>
          <l>. . . . . . . . . . . . . . . . . . . . . . .</l>
          <l>Чого ж тепер заплакав ти?</l>
          <l>Чого тепер тобі, старому,</l>
          <l>У цій неволі стало жаль — </l>
          <l>Що світ зав’язаний, закритий!</l>
          <l>Що сам єси тепер москаль,</l>
          <l>Що серце порване, побите,</l>
          <l>І що хороше-дороге</l>
          <l>Було в йому, то розлилося,</l>
          <l>Що ось як жити довелося, — </l>
          <l>Чи так, лебедику?! — Еге...</l>
        </lg>
      </div1>
      <div1 type="poem">
        <head>«МОВ ЗА ПОДУШНЕ, ОСТУПИЛИ...»</head>
        <docDate>1848</docDate>
        <lg type="stanza">
          <l>Мов за подушне, оступили</l>
          <l>Оце мене на чужині</l>
          <l>Нудьга і осінь. Боже милий,</l>
          <l>Де ж заховатися мені?</l>
          <l>Що діяти? Уже й гуляю</l>
          <l>По цім Аралу, і пишу.</l>
          <l>Віршую нищечком, грішу.</l>
          <l>Бог зна колишнії случаї</l>
          <l>В душі своїй перебираю</l>
          <l>Та списую; щоб та печаль</l>
          <l>Не перлася, як той москаль,</l>
          <l>В самотню душу. Лютий злодій</l>
          <l>Впирається-таки, та й годі.</l>
        </lg>
      </div1>
      <div1 type="poem">
        <head>П. С.</head>
        <docDate>1848</docDate>
        <lg type="stanza">
          <l>Не жаль на злого, коло його</l>
          <l>І слава сторожем стоїть.</l>
          <l>А жаль на доброго такого,</l>
          <l>Що й славу вміє одурить.</l>
        </lg>
        <lg type="stanza">
          <l>І досі нудно, як згадаю</l>
          <l>Готический с часами дом;</l>
          <l>Село обідране кругом;</l>
          <l>І шапочку мужик знімає,</l>
          <l>Як флаг побачить. Значить, пан</l>
          <l>У себе з причетом гуляють.</l>
          <l>Оцей годований кабан!</l>
          <l>Оце ледащо. Щирий пан,</l>
          <l>Потомок гетьмана дурного,</l>
          <l>І презавзятий патріот;</l>
          <l>Та й християнин ще до того.</l>
          <l>У Київ їздить всякий год,</l>
          <l>У свиті ходить меж панами,</l>
          <l>І п’є горілку з мужиками,</l>
          <l>І вольнодумствує в шинку.</l>
          <l>Отут він ввесь, хоч надрюкуй.</l>
          <l>Та ще в селі своїм дівчаток</l>
          <l>Перебирає. Та спроста</l>
          <l>Таки своїх байстрят з десяток</l>
          <l>У год подержить до хреста.</l>
          <l>Та й тілько ж то. Кругом паскуда!</l>
          <l>Чому ж його не так зовуть?</l>
          <l>Чому на його не плюють?</l>
          <l>Чому не топчуть!! Люде, люде!</l>
          <l>За шмат гнилої ковбаси</l>
          <l>У вас хоч матір попроси,</l>
          <l>То оддасте. Не жаль на його,</l>
          <l>На п’яного Петра кривого.</l>
          <l>А жаль великий на людей,</l>
          <l>На тих юродивих дітей! </l>
        </lg>
      </div1>
      <div1 type="poem">
        <head>Г. З.</head>
        <docDate>1848</docDate>
        <lg type="stanza">
          <l>Немає гірше, як в неволі</l>
          <l>Про волю згадувать. А я</l>
          <l>Про тебе, воленько моя,</l>
          <l>Оце нагадую. Ніколи</l>
          <l>Ти не здавалася мені</l>
          <l>Такою гарно-молодою</l>
          <l>[І] прехорошою такою,</l>
          <l>Так, як тепер на чужині,</l>
          <l>Та ще й в неволі. Доле! Доле!</l>
          <l>Моя ти співаная воле!</l>
          <l>Хоч глянь на мене з-за Дніпра,</l>
          <l>Хоч усміхнися з-за . . . . . . . .</l>
        </lg>
        <lg type="stanza">
          <l>І ти, моя єдиная,</l>
          <l>Встаєш із-за моря,</l>
          <l>З-за туману, слухняная</l>
          <l>Рожевая зоре!</l>
          <l>І ти, моя єдиная,</l>
          <l>Ведеш за собою</l>
          <l>Літа мої молодії,</l>
          <l>І передо мною</l>
          <l>Ніби море заступають</l>
          <l>Широкії села</l>
          <l>З вишневими садочками</l>
          <l>І люде веселі.</l>
          <l>І ті люде, і село те,</l>
          <l>Де колись, мов брата,</l>
          <l>Привітали мене. Мати!</l>
          <l>Старесенька мати!</l>
          <l>Чи збираються ще й досі</l>
          <l>Веселії гості</l>
          <l>Погуляти у старої,</l>
          <l>Погуляти просто,</l>
          <l>По-давньому, по-старому,</l>
          <l>Од світу до світу? </l>
          <l>А ви, мої молодії</l>
          <l>Чорнявії діти,</l>
          <l>Веселії дівчаточка,</l>
          <l>І досі в старої</l>
          <l>Танцюєте? А ти, доле!</l>
          <l>А ти, мій покою!</l>
          <l>Моє свято чорнобриве,</l>
          <l>І досі меж ними</l>
          <l>Тихо, пишно похожаєш?</l>
          <l>І тими очима,</l>
          <l>Аж чорними — голубими,</l>
          <l>І досі чаруєш</l>
          <l>Людські душі? Чи ще й досі</l>
          <l>Дивуються всує</l>
          <l>На стан гнучий? Свято моє!</l>
          <l>Єдинеє свято!</l>
          <l>Як оступлять тебе, доле,</l>
          <l>Діточки- дівчата</l>
          <l>Й защебечуть по своєму</l>
          <l>Доброму звичаю,</l>
          <l>Може, й мене ненароком</l>
          <l>Діточки згадають.</l>
          <l>Може, яка і про мене</l>
          <l>Скаже яке лихо.</l>
          <l>Усміхнися, моє серце,</l>
          <l>Тихесенько-тихо,</l>
          <l>Щоб ніхто і не побачив...</l>
          <l>Та й більше нічого.</l>
          <l>А я, доленько, в неволі</l>
          <l>Помолюся Богу.</l>
        </lg>
      </div1>
      <div1 type="poem">
        <head>«ЯКБИ ЗОСТРІЛИСЯ МИ ЗНОВУ...»</head>
        <docDate>1848</docDate>
        <lg type="stanza">
          <l>Якби зострілися ми знову,</l>
          <l>Чи ти злякалася б, чи ні?</l>
          <l>Якеє тихеє ти слово</l>
          <l>Тойді б промовила мені?</l>
          <l>Ніякого. І не пізнала б.</l>
          <l>А може б, потім нагадала,</l>
          <l>Сказавши: снилося дурній.</l>
          <l>А я зрадів би, моє диво!</l>
          <l>Моя ти доле чорнобрива!</l>
          <l>Якби побачив, нагадав</l>
          <l>Веселеє та молодеє</l>
          <l>Колишнє лишенько лихеє.</l>
          <l>Я заридав би, заридав!</l>
          <l>І помоливсь, що не правдивим,</l>
          <l>А сном лукавим розійшлось,</l>
          <l>Слізьми-водою розлилось</l>
          <l>Колишнєє святеє диво!</l>
        </lg>
      </div1>
      <div1 type="poem">
        <head>[МАРИНА]</head>
        <docDate>1848</docDate>
        <div2>
        <lg type="stanza">
          <l>Неначе цвяшок, в серце вбитий,</l>
          <l>Оцю Марину я ношу.</l>
          <l>Давно б списать несамовиту,</l>
          <l>Так що ж? Сказали б, що брешу,</l>
          <l>Що на панів, бачиш, сердитий,</l>
          <l>То все такеє і пишу</l>
          <l>Про їх собачії звичаї...</l>
          <l>Сказали б просто — дурень лає</l>
          <l>За те, що сам крепак,</l>
          <l>Неодукований сіряк.</l>
          <l>Неправда! Єй-богу, не лаю.</l>
          <l>Мені не жаль, що я не пан,</l>
          <l>А жаль мені, і жаль великий</l>
          <l>На просвіщенних християн.</l>
          <l>. . . . . . . . . . . . . . . . . . . . . . . .</l>
          <l>І звір того не зробить дикий,</l>
          <l>Що ви, б’ючи поклони,</l>
          <l>З братами дієте... Закони</l>
          <l>Катами писані за вас,</l>
          <l>То вам байдуже, в добрий час</l>
          <l>У Київ їздите щороку</l>
          <l>Та сповідаєтесь, нівроку,</l>
          <l>У схимника!..</l>
          <l>Та й те сказать,</l>
          <l>Чого я турбуюсь?</l>
          <l>Ані злого, ні доброго</l>
          <l>Я вже не почую.</l>
          <l>А як, кажу, хто не чує,</l>
          <l>То тому й байдуже.</l>
          <l>Прилітай же з України,</l>
          <l>Єдиний мій друже,</l>
          <l>Моя думо пречистая,</l>
          <l>Вірная дружино,</l>
          <l>Та розкажи, моя зоре, </l>
          <l>Про тую Марину,</l>
          <l>Як вона у пана злого</l>
          <l>І за що страдала.</l>
          <l>Та нищечком, щоб не чули</l>
          <l>Або не дознались.</l>
          <l>А то скажуть, що на шляху</l>
          <l>Чинимо розбої,</l>
          <l>Та ще дальше запровторять.</l>
          <l>Пропадем обоє....</l>
          <l>. . . . . . . . . . . . . . . . . . . . . . . .</l>
          <l>. . . . . . . . . . . . . . . . . . . . . . . .</l>
          <l>. . . Недавно це було.</l>
          <l>Через село весілля йшло,</l>
          <l>А пан з костьолу їхав,</l>
          <l>Чи управитель, а не пан.</l>
          <l>За вихилясами придан,</l>
          <l>За зиком та за сміхом</l>
          <l>Ніхто й не бачив, як проїхав</l>
          <l>Той управитель, лях ледачий.</l>
          <l>А він так добре бачив,</l>
          <l>А надто молодую.</l>
          <l>За що пак милує Господь</l>
          <l>Лихую твар такую,</l>
          <l>Як цей правитель?.. Другий год,</l>
          <l>Як він з німецькими плугами</l>
          <l>Забрався голий в цей куток.</l>
          <l>А що тих бідних покриток</l>
          <l>Пустив по світу з байстрюками,</l>
          <l>Отже, й нічого! А жонатий</l>
          <l>І має двоє діточок,</l>
          <l>Як ангеляточок.</l>
          <l>Дивітесь, вийшла погуляти,</l>
          <l>Мов краля, пані молодая</l>
          <l>З двома маленькими дітьми.</l>
          <l>Із коча пан мій вилізає</l>
          <l>І посила за молодим.</l>
          <l>А потім діточок вітає</l>
          <l>І жінку, кралю молодую,</l>
          <l>Аж тричі, бідную, цілує.</l>
          <l>І, розмовляючи, пішли</l>
          <l>Собі в покої... Незабаром</l>
          <l>І молодого привели.</l>
          <l>Назавтра в город одвезли</l>
          <l>Та й заголили в москалі!</l>
          <l>Отак по нашому звичаю </l>
          <l>Не думавши, кончають!</l>
          <l>А молода? Мабуть, без пари</l>
          <l>Судилось Господом зносить</l>
          <l>Красу і молодость... Мов чари,</l>
          <l>Розсипалось та розлилось,</l>
          <l>І знову в люде довелось</l>
          <l>Проситись в найми? Ні, не знову:</l>
          <l>Вона вже панна покойова,</l>
          <l>Уже Марисею зовуть,</l>
          <l>А не Мариною! Найпаче</l>
          <l>Сердешній плакать не дають,</l>
          <l>Вона ж сховається та й плаче.</l>
          <l>Дурна, їй шкода мужика</l>
          <l>Та жаль святого сіряка,</l>
          <l>А глянь лиш гарно кругом себе — </l>
          <l>І раю кращого не треба,</l>
          <l>Чого ти хочеш, забажай,</l>
          <l>Всього дадуть, та ще й багато!</l>
          <l>Не треба, кажеш, дайте хату!</l>
          <l>Цього вже лучше й не благай,</l>
          <l>Бо це... сама здорова знаєш...</l>
          <l>Дивися, огирем яким</l>
          <l>Сам пан круг тебе похожає,</l>
          <l>Уже чи добрим, чи лихим,</l>
          <l>А будеш панською ріднею,</l>
          <l>Хіба повісишся!.. За нею</l>
          <l>Приходила мати</l>
          <l>У пана просити.</l>
          <l>Звелів не пускати,</l>
          <l>А як прийде, бити — </l>
          <l>Що тут їй робити?</l>
          <l>Пішла, ридаючи, в село,</l>
          <l>Одним-одне дитя було</l>
          <l>Та й те пропало . . . . . . . . </l>
          <l> . . . . . . . . . . . . . . . . . . . . . .</l>
          <l>Неначе ворон той летячи</l>
          <l>Про непогоду людям кряче,</l>
          <l>Так я про сльози, та печаль,</l>
          <l>Та про байстрят отих ледачих,</l>
          <l>Хоть і нікому їх не жаль,</l>
          <l>Розказую та плачу.</l>
          <l>Мені їх жаль!.. Мій Боже милий,</l>
          <l>Даруй словам святую силу — </l>
          <l>Людськеє серце пробивать,</l>
          <l>Людськії сльози проливать, </l>
          <l>Щоб милость душу осінила,</l>
          <l>Щоб спала тихая печаль</l>
          <l>На очі їх, щоб стало жаль</l>
          <l>Моїх дівчаток, щоб навчились</l>
          <l>Путями добрими ходить,</l>
          <l>Святого Господа любить</l>
          <l>І брата миловать...</l>
          <l>Насилу</l>
          <l>Прийшла додому, подивилась:</l>
          <l>Цвіти за образом святим,</l>
          <l>І на вікні стоять цвіти,</l>
          <l>На стінах фарбами хрести,</l>
          <l>Неначе добрая картина,</l>
          <l>Понамальовані... Марина!</l>
          <l>І все Марина, все сама!</l>
          <l>Тілько Мариночки нема.</l>
          <l>І ледве-ледве вийшла з хати,</l>
          <l>Пішла на гору, на прокляті</l>
          <l>Палати глянуть, та й пішла</l>
          <l>Аж до палат, під тином сіла</l>
          <l>І ніч цілісіньку сиділа</l>
          <l>Та плакала. Уже з села</l>
          <l>Ватажники ватагу гнали,</l>
          <l>А мати плакала, ридала.</l>
          <l>Уже і сонечко зійшло,</l>
          <l>Уже й зайшло, смеркати стало,</l>
          <l>Не йде, сердешная, в село,</l>
          <l>Сидить під тином; проганяли,</l>
          <l>Уже й собаками цькували — </l>
          <l>Не йде, та й годі . . . . . . . . .</l>
        </lg>
        <lg type="stanza">
          <l>А Марина в сукні білій,</l>
          <l>Неначе білиця,</l>
          <l>Богу молиться та плаче,</l>
          <l>Замкнута в світлиці.</l>
          <l>Опріч пана, у світлицю</l>
          <l>Ніхто не вступає,</l>
          <l>Сам і їсти їй приносить,</l>
          <l>І просить, благає,</l>
          <l>Щоб на його подивилась,</l>
          <l>Щоб утерла очі...</l>
          <l>І дивитися не хоче,</l>
          <l>І їсти не хоче.</l>
          <l>Мордується лях поганий, </l>
          <l>Не зна, що й почати.</l>
          <l>А Марина в’яне, сохне</l>
          <l>У білих палатах.</l>
          <l>Уже й літо минулося,</l>
          <l>Зима вже надворі,</l>
          <l>А Марина сидить собі,</l>
          <l>Уже й не говорить,</l>
          <l>І не плаче... Отак її</l>
          <l>Доканав, небогу,</l>
          <l>Той правитель... а все-таки</l>
          <l>Не вдіє нічого,</l>
          <l>Хоч заріж її, та й годі,</l>
          <l>Така вже вродилась.</l>
          <l>Раз увечері зимою</l>
          <l>Марина дивилась</l>
          <l>На ліс чорний, а з-за лісу</l>
          <l>Червоний, діжою,</l>
          <l>Місяць сходив... — І я колись</l>
          <l>Була молодою... — </l>
          <l>Прошептала, задумалась,</l>
          <l>Потім заспівала:</l>
          <l>«Хата на помості,</l>
          <l>Наїхали гості,</l>
          <l>Розплітали коси</l>
          <l>Та стрічки знімали,</l>
          <l>А пан просить сала,</l>
          <l>А чорт їсти просить.</l>
          <l>Гуси, гуси білі</l>
          <l>В ірій полетіли,</l>
          <l>А сірі на море!..»</l>
          <l>. . . . . . . . . . . . . . . . .</l>
          <l>Завили пси надворі,</l>
          <l>Зареготалися псарі,</l>
          <l>А пан червоний, аж горить,</l>
          <l>Іде в світлицю до Марини,</l>
          <l>Як Кирик п’яний...</l>
          <l>Ніби в хаті,</l>
          <l>На холоді сердешна мати</l>
          <l>Під тином знай собі сидить.</l>
          <l>Стара неначе одуріла.</l>
          <l>Мороз лютує, аж скрипить,</l>
          <l>Луна червона побіліла,</l>
          <l>І сторож боязно кричить,</l>
          <l>Щоб злого пана не збудить.</l>
          <l>Аж глядь — палати зайнялись. </l>
          <l>Пожар! пожар! І де взялися</l>
          <l>Ті люде в Бога? Мов з землі</l>
          <l>Родилися, і тут росли,</l>
          <l>Неначе хвилі, напливали</l>
          <l>Та на пожар той дивувались.</l>
          <l>Та й диво там таки було!</l>
          <l>Марина гола-наголо</l>
          <l>Перед будинком танцьовала</l>
          <l>У парі з матір’ю! — і страх — </l>
          <l>З ножем окровленим в руках</l>
          <l>І приспівувала . . . . . . .</l>
          <l>«Чи не це ж та кумася,</l>
          <l>Що підтикалася!..</l>
          <l>Як була я пані</l>
          <l>В новому жупані,</l>
          <l>Паничі лицялись,</l>
          <l>Руку цілували!..»</l>
          <l>
            <stage>(До матері)</stage>
          </l>
          <l>А ви до мене на весілля</l>
          <l>З того світу прийшли?</l>
          <l>Мені вже й косу розплели,</l>
          <l>Та пан приїхав... Гиля! Гиля!</l>
          <l>Чи то не гуси, то пани,</l>
          <l>Дивися, в ірій полетіли,</l>
          <l>Агу! Гиля! До сатани.</l>
          <l>До чорта в гості! Чуєш! Чуєш!</l>
          <l>У Києві всі дзвони дзвонять.</l>
          <l>Чи бачиш, он огонь горить,</l>
          <l>А пан лежить собі, читає</l>
          <l>І просить пити... А ти знаєш,</l>
          <l>Що я зарізала його?..</l>
          <l>Дивися, онде головнею</l>
          <l>Стоїть на комині. Чого,</l>
          <l>Чого ти дивишся на неї?</l>
          <l>Це мати! мати! Не дивись!</l>
          <l>А то з’їси. Ось на, давись!</l>
          <l>
            <stage>(Дає дулі і співає.)</stage>
          </l>
          <l>«Полюбила москаля,</l>
          <l>Та ще й зуби вискаля!</l>
          <l>Москалі! москалі!</l>
          <l>Запасок навезли,</l>
          <l>Паничі</l>
          <l>Дукачів, </l>
          <l>А поповичі з міста</l>
          <l>Навезли намиста!..</l>
          <l>Бий, дзвоне, бий,</l>
          <l>Хмару розбий,</l>
          <l>Нехай хмара</l>
          <l>На татари,</l>
          <l>А сонечко на христьяне,</l>
          <l>Бий, дзвоне, бий!»</l>
        </lg>
        </div2>
        <div2 type="dialog">
          <sp>
            <speaker>Мати</speaker>
            <lg type="stanza">
              <l>Мариночко, ходімо спать!</l>
            </lg>
          </sp>
          <sp>
            <speaker>Марина</speaker>
            <lg type="stanza">
              <l>Ходімо спать, бо завтра рано</l>
              <l>До церкви підемо; поганий</l>
              <l>Дивися, лізе цілувать.</l>
              <l>Ось тобі, на!..</l>
            </lg>
          </sp>
          <sp>
            <speaker>Мати</speaker>
            <lg type="stanza">
              <l>Ходімо спать.</l>
              <l><stage>(До людей.)</stage></l>
              <l>Хрещені люде, поможіте!</l>
            </lg>
          </sp>
          <sp>
            <speaker>Марина</speaker>
            <lg type="stanza">
              <l>Беріть мене! Беріть, в’яжіте,</l>
              <l>Ведіть до пана у світлицю!</l>
              <l>А ти чи підеш подивиться,</l>
              <l>Якою панною Марина</l>
              <l>У пана взаперті сидить?</l>
              <l>І в’яне, сохне, гине, гине</l>
              <l>Твоя єдиная дитина,</l>
              <l>Твоя Мариночка ....</l>
            </lg>
            <stage>(Співає.)</stage>
            <lg>
              <l>«Ой гиля, гиля, сірії гуси,</l>
              <l>Гиля на Дунай.</l>
              <l>Зав’язала головоньку,</l>
              <l>Тепер сиди та думай».</l>
              <l>І пташкам воля, в чистім полі</l>
              <l>І пташкам весело літать.</l>
              <l>А я зов’янула в неволі.</l>
            </lg>
            <stage>(Плаче.) </stage>
          </sp>
        </div2>
        <div2>
        <lg type="stanza">
          <l>Хоча б намисто було взять,</l>
          <l>Оце б повісилась... От бачиш,</l>
          <l>Тепер і шкода... хоч топись!</l>
          <l>Чого ж ти, мамо моя, плачеш?</l>
          <l>Не плач, голубочко, дивись,</l>
          <l>Це я, Мариночка твоя!</l>
          <l>Дивися, чорная змія</l>
          <l>По снігу лізе... Утечу,</l>
          <l>У ірій знову полечу,</l>
          <l>Бо я зозулею вже стала...</l>
          <l>Чи він у гості не приходив?</l>
          <l>Убили, мабуть, на войні?</l>
          <l>А знаєш, снилося мені:</l>
          <l>Удень неначе місяць сходив,</l>
          <l>А ми гуляєм понад морем</l>
          <l>Удвох собі; дивлюся, зорі</l>
          <l>Попадали неначе в воду,</l>
          <l>Тілько осталася одна,</l>
          <l>Одна-однісінька на небі;</l>
          <l>А я, неначе навісна,</l>
          <l>В Дунаєві шукаю броду,</l>
          <l>З байстрям розхристана бреду,</l>
          <l>Сміються люде надо мною,</l>
          <l>Зовуть покриткою, дурною,</l>
          <l>І ти смієшся, а я плачу,</l>
          <l>Ба ні, не плачу, регочусь...</l>
          <l>Дивися, як я полечу,</l>
          <l>Бо я сова... — Та й замахала,</l>
          <l>Неначе крилами, руками</l>
          <l>І пострибала через двір</l>
          <l>У поле, виючи мов звір.</l>
          <l>Пошкандибала стара мати</l>
          <l>Свою Марину доганяти.</l>
          <l>Пани до одного спеклись,</l>
          <l>Неначе добрі поросята,</l>
          <l>Згоріли білії палати,</l>
          <l>А люде тихо розійшлись.</l>
          <l>Марини й матері не стало.</l>
          <l>Уже весною, як орали,</l>
          <l>Два трупи на полі найшли</l>
          <l>І на могилі поховали.</l>
        </lg>
        </div2>
      </div1>
      <div1 type="poem">
        <head>ПРОРОК</head>
        <docDate>1848</docDate>
        <lg type="stanza">
          <l>Неначе праведних дітей,</l>
          <l>Господь, любя отих людей,</l>
          <l>Послав на землю їм пророка — </l>
          <l>Свою любов благовістить!</l>
          <l>Святую правду возвістить!</l>
          <l>Неначе наш Дніпро широкий,</l>
          <l>Слова його лились, текли</l>
          <l>І в серце падали глибоко!</l>
          <l>Огнем невидимим пекли</l>
          <l>Замерзлі душі. Полюбили</l>
          <l>Того пророка, скрізь ходили</l>
          <l>За ним і сльози, знай, лили</l>
          <l>Навчені люди. І лукаві!</l>
          <l>Господнюю святую славу</l>
          <l>Розтлили... І чужим богам</l>
          <l>Пожерли жертву! Омерзились!</l>
          <l>І мужа свята... горе вам!</l>
          <l>На стогнах каменем побили.</l>
          <l>І праведно Господь великий,</l>
          <l>Мов на звірей тих лютих, диких,</l>
          <l>Кайдани повелів кувать,</l>
          <l>Глибокі тюрми покопать.</l>
          <l>І, роде лютий і жестокий!</l>
          <l>Вомісто кроткого пророка...</l>
          <l>Царя вам повелів надать! </l>
        </lg>
      </div1>
      <div1 type="poem">
        <head>[СИЧІ]</head>
        <docDate>1848</docDate>
        <lg type="stanza">
          <l>На ниву в жито уночі,</l>
          <l>На полі, на роздоллі,</l>
          <l>Зліталися поволі</l>
          <l>Сичі — </l>
          <l>Пожартувать,</l>
          <l>Поміркувать,</l>
          <l>Щоб бідне птаство заступить,</l>
          <l>Орлине царство затопить</l>
          <l>І геть спалить,</l>
          <l>Орла ж повісить на тичині</l>
          <l>І при такій годині</l>
          <l>Республіку зробить!</l>
          <l>І все б, здавалося? А ні,</l>
          <l>Щоб не толочили пашні...</l>
          <l>Воно було б не диво,</l>
          <l>Якби хто інший на тій ниві</l>
          <l>Сильце поставив, а то зирк!</l>
          <l>Таки голісінький мужик</l>
          <l>Поставив любо. Та й пішов</l>
          <l>В копиці спать собі, а рано,</l>
          <l>Не вмившися, зайшов</l>
          <l>Гостей довідать... «Та й погані!</l>
          <l>Усі до óдного сичі — </l>
          <l>Оце тобі вари й печи!»</l>
          <l>Щоб не нести додому</l>
          <l>Таке добро, то повбивав,</l>
          <l>А інших гратися оддав,</l>
          <l>Приборканих, ворóнам</l>
          <l>І не сказав нікому. </l>
        </lg>
      </div1>
      <div1 type="poem">
        <head>«МЕЖ СКАЛАМИ, НЕНАЧЕ ЗЛОДІЙ...»</head>
        <docDate>1848</docDate>
        <lg type="stanza">
          <l>Меж скалами, неначе злодій,</l>
          <l>Понад Дністром іде вночі</l>
          <l>Козак. І дивиться, йдучи,</l>
          <l>На каламутну темну воду,</l>
          <l>Неначе ворогові в очі,</l>
          <l>Неначе вимовити хоче:</l>
          <l>— Дністре, водо каламутна,</l>
          <l>Винеси на волю!</l>
          <l>Або втопи принамені,</l>
          <l>Коли така доля. — </l>
          <l>Та й роздігся на камені,</l>
          <l>У воду кинувся, пливе,</l>
          <l>Аж хвиля синяя реве.</l>
          <l>І, ревучи, на той берег</l>
          <l>Козака виносить.</l>
          <l>Стрепенувся сіромаха — </l>
          <l>І голий, і босий,</l>
          <l>Та на волі, й більш нічого</l>
          <l>У Бога не просить.</l>
          <l>Постривай лиш: може, брате,</l>
          <l>На чужому полі</l>
          <l>Талану того попросиш</l>
          <l>Та тієї долі.</l>
          <l>Пішов собі темним яром</l>
          <l>Та співає, йдучи:</l>
          <l>— Ой із-під гори та із-під кручі</l>
          <l>Ішли мажі риплючі.</l>
          <l>А за ними йде та чорнявая</l>
          <l>Та плаче-рида, йдучи. — </l>
        </lg>
        <lg type="stanza">
          <l>Уже як хочете, хоч лайте,</l>
          <l>Хоч і не лайте, й не читайте.</l>
          <l>Про мене... Я і не прошу,</l>
          <l>Для себе, братику, спишу,</l>
          <l>Ще раз те оливо потрачу, </l>
          <l>А може, дасть Бог, і заплачу,</l>
          <l>То й буде з мене . . . . . . . . </l>
          <l>Нумо знов.</l>
          <l>Покинув матір і господу,</l>
          <l>Покинув жінку, жаль та й годі.</l>
          <l>На Бессарабію пішов</l>
          <l>Оцей козак; погнало горе</l>
          <l>До моря пити; хоч говорять:</l>
          <l>Аби файда в руках була,</l>
          <l>А хлопа, як того вола,</l>
          <l>У плуг голодного запряжеш.</l>
          <l>. . . . . . . . . . . . . . . . . . . . . . . . .</l>
          <l>Троха лишень, чи так?</l>
          <l>Ще змалку з матір’ю старою</l>
          <l>Ходив з торбами цей козак,</l>
          <l>Отак і виріс сиротою,</l>
          <l>У наймах: сказано, шарпак,</l>
          <l>То й одружився собі так,</l>
          <l>Узяв хорошу, та убогу,</l>
          <l>Звичайне, наймичку. А пан!..</l>
          <l>(І неталан наш і талан,</l>
          <l>Як кажуть люде, все од Бога)</l>
          <l>Наглядів, клятий! Панські очі!</l>
          <l>Та й ну гостинці засилать.</l>
          <l>Так і гостинців брать не хоче,</l>
          <l>Не хоче й пана закохать!</l>
          <l>Що тут робить? За чоловіка,</l>
          <l>Укоротивши йому віка...</l>
          <l>А жінку можна привітать.</l>
          <l>Трохи не сталося отак.</l>
          <l>До нитки звівся мій козак,</l>
          <l>Усе на панщині проклятій,</l>
          <l>А був хазяїн . . . . . . . . . . .</l>
          <l>. . . . . . . . . . . . . . . . . . . . . . </l>
          <l>А жіночку свою любив</l>
          <l>І — Господи єдиний! — </l>
          <l>Як те паня, як ту дитину,</l>
          <l>У намистах водив!</l>
          <l>Та знемігся неборака,</l>
          <l>Хоч продавай хату</l>
          <l>Та йди в найми. Отак його</l>
          <l>Отой пан проклятий</l>
          <l>Допік добре. А жіночка </l>
          <l>Мов цього й не знає,</l>
          <l>У доброму намистечку</l>
          <l>В садочку гуляє — </l>
          <l>Як та краля! — Що тут робить? — </l>
          <l>Сердега міркує. — </l>
          <l>Покину їх та утечу.</l>
          <l>Хто ж їх нагодує?</l>
          <l>Хто догляне? Одна — стара,</l>
          <l>Нездужає встати,</l>
          <l>А другая — молодая,</l>
          <l>Дума погуляти!</l>
          <l>Як же його? Що діяти?</l>
          <l>Горе моє! Горе! — </l>
          <l>Та й пішов, торбину взявши,</l>
          <l>За синєє море!</l>
          <l>Шукать долі. Думав прийти</l>
          <l>Та хоч жінку взяти...</l>
          <l>Стара мати і тут буде</l>
          <l>Віку доживати</l>
          <l>На господі!..</l>
          <l>Так отак-то</l>
          <l>Трапляється в світі.</l>
          <l>Думав жити, поживати</l>
          <l>Та Бога хвалити,</l>
          <l>А довелось на чужині</l>
          <l>Тілько сльози лити!</l>
          <l>Більш нічого. Нудно йому</l>
          <l>На чужому полі!</l>
          <l>Всього надбав, роботяга,</l>
          <l>Та не придбав долі!</l>
          <l>Талану того святого...</l>
          <l>Світ Божий не милий.</l>
          <l>Нудно йому на чужині,</l>
          <l>І добро остило!</l>
          <l>Хочеться хоч подивиться</l>
          <l>На свій край на милий!</l>
          <l>На високії могили!</l>
          <l>На степи широкі!</l>
          <l>На садочок! На жіночку,</l>
          <l>Кралю карооку!</l>
          <l>Та й поплив Дністром на сей бік,</l>
          <l>Покинувши волю,</l>
          <l>Бродягою... О Боже мій! </l>
          <l>Якеє ти, поле!</l>
          <l>Своє поле! Яке то ти</l>
          <l>Широке... широке!..</l>
          <l>Як та воля . . . . . . . . .</l>
          <l>. . . . . . . . . . . . . . . . . .</l>
        </lg>
        <lg type="stanza">
          <l>Прийшов додому уночі.</l>
          <l>Стогнала мати на печі,</l>
          <l>А жінка у коморі спала</l>
          <l>(Бо пан нездужа). Жінка встала,</l>
          <l>Неначе п’явка та, впилась</l>
          <l>І, мов водою, залилась</l>
          <l>Дрібними, як горох, сльозами.</l>
          <l>І це трапляється меж нами,</l>
          <l>Що ніж на серце наставля,</l>
          <l>А сам цілує!.. Ожила</l>
          <l>Моя сердешна молодиця!</l>
          <l>І де ті в Господа взялися</l>
          <l>Усякі штучнії їства?</l>
          <l>Сама ж, неначе нежива,</l>
          <l>На плечі пада... Напоїла,</l>
          <l>І нагодувала,</l>
          <l>І спать його, веселого,</l>
          <l>В коморі поклала!..</l>
          <l>Лежить собі неборака,</l>
          <l>Думає, гадає,</l>
          <l>Як то будем мандрувати,</l>
          <l>І тихо дрімає...</l>
          <l>А жіночка молодая</l>
          <l>Кинулась до пана,</l>
          <l>Розказала — отак і так.</l>
          <l>Любо та кохано</l>
          <l>Прийшли, взяли сіромаху</l>
          <l>Та й повезли з дому</l>
          <l>Пройдисвіта, волоцюгу...</l>
          <l>Прямо до прийому.</l>
        </lg>
        <lg type="stanza">
          <l>І там доля не кинула.</l>
          <l>Дослуживсь до чину,</l>
          <l>Та й вернувся в село своє,</l>
          <l>І служить покинув.</l>
          <l>Уже матір поховали</l>
          <l>Громадою люде,</l>
          <l>І пан умер, а жіночка </l>
          <l>Московкою всюду</l>
          <l>Хиляється... і по жидах,</l>
          <l>І по панах, боса...</l>
          <l>Найшов її, подивився...</l>
          <l>І, сивоволосий,</l>
          <l>Підняв руки калічені</l>
          <l>До святого Бога,</l>
          <l>Заридав, як та дитина...</l>
          <l>І простив небогу!</l>
        </lg>
        <lg type="stanza">
          <l>Отак, люде, научайтесь</l>
          <l>Ворогам прощати,</l>
          <l>Як сей неук! ....</l>
          <l>Де ж нам, грішним,</l>
          <l>Добра цього взяти?</l>
          <l>. . . . . . . . . . . . . . . . . . .</l>
          <l>. . . . . . . . . . . . . . . . . . .</l>
        </lg>
      </div1>
      <div1 type="poem">
        <head>«ЗА СОНЦЕМ ХМАРОНЬКА ПЛИВЕ...»</head>
        <docDate>1848</docDate>
        <lg type="stanza">
          <l>За сонцем хмаронька пливе,</l>
          <l>Червоні поли розстилає</l>
          <l>І сонце спатоньки зове</l>
          <l>У синє море: покриває</l>
          <l>Рожевою пеленою,</l>
          <l>Мов мати дитину.</l>
          <l>Очам любо. Годиночку,</l>
          <l>Малую годину</l>
          <l>Ніби серце одпочине,</l>
          <l>З Богом заговорить...</l>
          <l>А туман, неначе ворог,</l>
          <l>Закриває море</l>
          <l>І хмароньку рожевую,</l>
          <l>І тьму за собою</l>
          <l>Розстилає туман сивий,</l>
          <l>І тьмою німою</l>
          <l>Оповиє тобі душу,</l>
          <l>Й не знаєш, де дітись,</l>
          <l>І ждеш його, того світу,</l>
          <l>Мов матері діти.</l>
        </lg>
      </div1>
      <div1 type="poem">
        <head>«І НЕБО НЕВМИТЕ, І ЗАСПАНІ ХВИЛІ...»</head>
        <docDate>1848</docDate>
        <lg type="stanza">
          <l>І небо невмите, і заспані хвилі;</l>
          <l>І понад берегом геть-геть,</l>
          <l>Неначе п’яний, очерет</l>
          <l>Без вітру гнеться. Боже милий!</l>
          <l>Чи довго буде ще мені</l>
          <l>В оцій незамкнутій тюрмі,</l>
          <l>Понад оцим нікчемним морем</l>
          <l>Нудити світом? Не говорить,</l>
          <l>Мовчить і гнеться, мов жива,</l>
          <l>В степу пожовклая трава;</l>
          <l>Не хоче правдоньки сказать,</l>
          <l>А більше ні в кого спитать.</l>
        </lg>
      </div1>
      <div1 type="poem">
        <head>«ДУМИ МОЇ, ДУМИ МОЇ...»</head>
        <docDate>1848</docDate>
        <lg type="stanza">
          <l>Думи мої, думи мої,</l>
          <l>Ви мої єдині,</l>
          <l>Не кидайте хоч ви мене</l>
          <l>При лихій годині.</l>
          <l>Прилітайте, сизокрилі</l>
          <l>Мої голуб’ята,</l>
          <l>Із-за Дніпра широкого</l>
          <l>У степ погуляти</l>
          <l>З киргизами убогими.</l>
          <l>Вони вже убогі,</l>
          <l>Уже голі... Та на волі</l>
          <l>Ще моляться Богу.</l>
          <l>Прилітайте ж, мої любі,</l>
          <l>Тихими речами</l>
          <l>Привітаю вас, як діток,</l>
          <l>І заплачу з вами.</l>
        </lg>
      </div1>
      <div1 type="poem">
        <head>«І ВИРІС Я НА ЧУЖИНІ...»</head>
        <docDate>1848</docDate>
        <lg type="stanza">
          <l>І виріс я на чужині,</l>
          <l>І сивію в чужому краї:</l>
          <l>То одинокому мені</l>
          <l>Здається — кращого немає</l>
          <l>Нічого в Бога, як Дніпро</l>
          <l>Та наша славная країна...</l>
          <l>Аж бачу, там тілько добро,</l>
          <l>Де нас нема. В лиху годину</l>
          <l>Якось недавно довелось</l>
          <l>Мені заїхать в Україну,</l>
          <l>У те найкращеє село...</l>
          <l>У те, де мати повивала</l>
          <l>Мене малого і вночі</l>
          <l>На свічку Богу заробляла;</l>
          <l>Поклони тяжкії б’ючи,</l>
          <l>Пречистій ставила, молила,</l>
          <l>Щоб доля добрая любила</l>
          <l>Її дитину... Добре, мамо,</l>
          <l>Що ти зарані спать лягла,</l>
          <l>А то б ти Бога прокляла</l>
          <l>За мій талан.</l>
          <l>Аж страх погано</l>
          <l>У тім хорошому селі.</l>
          <l>Чорніше чорної землі</l>
          <l>Блукають люди, повсихали</l>
          <l>Сади зелені, погнили</l>
          <l>Біленькі хати, повалялись,</l>
          <l>Стави бур’яном поросли.</l>
          <l>Село неначе погоріло,</l>
          <l>Неначе люде подуріли,</l>
          <l>Німі на панщину ідуть</l>
          <l>І діточок своїх ведуть!.. </l>
          <l>. . . . . . . . . . . . . . . . . . . . . </l>
          <l>І я, заплакавши, назад</l>
          <l>Поїхав знову на чужину.</l>
        </lg>
        <lg type="stanza">
          <l>І не в однім отім селі,</l>
          <l>А скрізь на славній Україні</l>
          <l>Людей у ярма запрягли</l>
          <l>Пани лукаві... Гинуть! Гинуть!</l>
          <l>У ярмах лицарські сини,</l>
          <l>А препоганії пани</l>
          <l>Жидам, братам своїм хорошим,</l>
          <l>Остатні продають штани...</l>
          <l>. . . . . . . . . . . . . . . . . . . . . . .</l>
          <l>Погано дуже, страх погано!</l>
          <l>В оцій пустині пропадать.</l>
          <l>А ще поганше на Украйні Дивитись, плакать — і мовчать!</l>
        </lg>
        <lg type="stanza">
          <l>А як не бачиш того лиха,</l>
          <l>То скрізь здається любо, тихо,</l>
          <l>І на Україні добро.</l>
          <l>Меж горами старий Дніпро,</l>
          <l>Неначе в молоці дитина,</l>
          <l>Красується, любується</l>
          <l>На всю Україну.</l>
          <l>А понад ним зеленіють</l>
          <l>Широкії села,</l>
          <l>А у селах у веселих</l>
          <l>І люде веселі.</l>
          <l>Воно б, може, так і сталось,</l>
          <l>Якби не осталось</l>
          <l>Сліду панського в Украйні.</l>
        </lg>
      </div1>
      <div1 type="poem">
        <head>«НЕ ДЛЯ ЛЮДЕЙ, ТІЄЇ СЛАВИ...»</head>
        <docDate>1848</docDate>
        <lg type="stanza">
          <l>Не для людей, тієї слави,</l>
          <l>Мережані та кучеряві</l>
          <l>Оці вірші віршую я.</l>
          <l>Для себе, братія моя!</l>
          <l>Мені легшає в неволі,</l>
          <l>Як я їх складаю,</l>
          <l>З-за Дніпра мов далекого</l>
          <l>Слова прилітають.</l>
          <l>І стеляться на папері,</l>
          <l>Плачучи, сміючись,</l>
          <l>Мов ті діти. І радують</l>
          <l>Одиноку душу</l>
          <l>Убогую. Любо мені.</l>
          <l>Любо мені з ними,</l>
          <l>Мов батькові багатому</l>
          <l>З дітками малими.</l>
          <l>І радий я, і веселий,</l>
          <l>І Бога благаю,</l>
          <l>Щоб не приспав моїх діток</l>
          <l>В далекому краю.</l>
          <l>Нехай летять додомоньку</l>
          <l>Легенькії діти</l>
          <l>Та розкажуть, як то тяжко</l>
          <l>Було їм на світі.</l>
          <l>І в сім’ї веселій тихо</l>
          <l>Дітей привітають,</l>
          <l>І сивою головою</l>
          <l>Батько покиває.</l>
          <l>Мати скаже: бодай тії</l>
          <l>Діти не родились.</l>
          <l>А дівчина подумає:</l>
          <l>Я їх полюбила. </l>
        </lg>
      </div1>
      <div1 type="poem">
        <head>«КОЛО ГАЮ В ЧИСТІМ ПОЛІ...»</head>
        <docDate>1848</docDate>
        <lg type="stanza">
          <l>Коло гаю в чистім полі,</l>
          <l>На самій могилі,</l>
          <l>Дві тополі високії</l>
          <l>Одна одну хилить.</l>
          <l>І без вітру гойдаються,</l>
          <l>Мов борються в полі.</l>
          <l>Ото сестри-чарівниці — </l>
          <l>Отії тополі.</l>
        </lg>
        <lg type="stanza">
          <l>Закохалися обидві</l>
          <l>В одного Івана;</l>
          <l>А Іван, козак звичайний,</l>
          <l>Обох їх не ганив,</l>
          <l>А лицявся то з тією,</l>
          <l>То з другою любо...</l>
          <l>Поки в яру увечері</l>
          <l>Під зеленим дубом</l>
          <l>Не зійшлися усі троє.</l>
          <l>— Отак-то ти, кате!</l>
          <l>Згнущаєшся над сестрами... — </l>
          <l>І пішли шукати</l>
          <l>Трути-зілля, щоб Івана</l>
          <l>Завтра отруїти.</l>
          <l>Найшли зілля, накопали</l>
          <l>І стали варити.</l>
          <l>Заплакали, заридали...</l>
          <l>А нема де дітись,</l>
          <l>Треба варить. Наварили,</l>
          <l>Йвана отруїли</l>
          <l>Й поховали коло гаю</l>
          <l>В полі на могилі.</l>
          <l>І байдуже? Ні, не дуже. </l>
          <l>Бо сестри ходили</l>
          <l>Що день Божий вранці-рано</l>
          <l>Плакать над Іваном,</l>
          <l>Поки самі потруїлись</l>
          <l>Тим зіллям поганим.</l>
          <l>А Бог людям на науку</l>
          <l>Поставив їх в полі</l>
          <l>На могилі тополями.</l>
          <l>І тії тополі</l>
          <l>Над Іваном на могилі,</l>
          <l>Коло того гаю,</l>
          <l>І без вітру гойдаються,</l>
          <l>І вітер гойдає.</l>
        </lg>
      </div1>
      <div1 type="poem">
        <head>«ЯКБИ МЕНІ ЧЕРЕВИКИ...»</head>
        <docDate>1848</docDate>
        <lg type="stanza">
          <l>Якби мені черевики,</l>
          <l>То пішла б я на музики...</l>
          <l>Горенько моє!</l>
          <l>Черевиків немає,</l>
          <l>А музика грає! грає!</l>
          <l>Жалю завдає!</l>
          <l>Ой піду я боса полем,</l>
          <l>Пошукаю свою долю...</l>
          <l>Доленько моя!</l>
          <l>Глянь на мене, чорнобриву,</l>
          <l>Моя доле неправдива...</l>
          <l>Безталанна я!</l>
          <l>Дівчаточка на музиках</l>
          <l>У червоних черевиках...</l>
          <l>Я світом нужу.</l>
          <l>Без розкоші, без любові</l>
          <l>Зношу мої чорні брови,</l>
          <l>У наймах зношу!</l>
        </lg>
      </div1>
      <div1 type="poem">
        <head>«І БАГАТАЯ...»</head>
        <docDate>1848</docDate>
        <lg type="stanza">
          <l>І багата я,</l>
          <l>І вродлива я,</l>
          <l>Та не маю собі пари,</l>
          <l>Безталанна я.</l>
          <l>Тяжко, тяжко в світі жить</l>
          <l>І нікого не любить,</l>
          <l>Аксамитові жупани</l>
          <l>Одинокій носить.</l>
          <l>Полюбилась би я,</l>
          <l>Одружилась би я</l>
          <l>З чорнобривим сиротою,</l>
          <l>Та не воля моя!</l>
          <l>Батько, мати не сплять,</l>
          <l>На сторожі стоять,</l>
          <l>Не пускають саму мене</l>
          <l>У садочок гулять.</l>
          <l>А хоч пустять, то з ним,</l>
          <l>З препоганим старим,</l>
          <l>З моїм нелюбом багатим,</l>
          <l>З моїм ворогом злим!</l>
        </lg>
      </div1>
      <div1 type="poem">
        <head>«ПОЛЮБИЛАСЯ Я...»</head>
        <docDate>1848</docDate>
        <lg type="stanza">
          <l>Полюбилася я,</l>
          <l>Одружилася я</l>
          <l>З безталанним сиротою — </l>
          <l>Така доля моя!</l>
        </lg>
        <lg type="stanza">
          <l>Люде гордії, злі</l>
          <l>Розрізнили, взяли</l>
          <l>Та повезли до прийому — </l>
          <l>Оддали в москалі!</l>
        </lg>
        <lg type="stanza">
          <l>І московкою я,</l>
          <l>Одинокою я</l>
          <l>Старіюся в чужій хаті — </l>
          <l>Така доля моя!</l>
        </lg>
      </div1>
      <div1 type="poem">
        <head>«ПОРОДИЛА МЕНЕ МАТИ...»</head>
        <docDate>1848</docDate>
        <lg type="stanza">
          <l>Породила мене мати</l>
          <l>У високих у палатах,</l>
          <l>Шовком повила.</l>
        </lg>
        <lg type="stanza">
          <l>У золоті, в аксамиті,</l>
          <l>Мов та квіточка укрита,</l>
          <l>Росла я, росла.</l>
        </lg>
        <lg type="stanza">
          <l>І виросла я на диво</l>
          <l>Кароока, чорнобрива,</l>
          <l>Білолицая.</l>
        </lg>
        <lg type="stanza">
          <l>Убогого полюбила,</l>
          <l>Мати заміж не пустила,</l>
          <l>Осталася я</l>
        </lg>
        <lg type="stanza">
          <l>У високих у палатах</l>
          <l>Увесь вік свій дівувати,</l>
          <l>Недоля моя.</l>
        </lg>
        <lg type="stanza">
          <l>Як билина при долині,</l>
          <l>В одинокій самотині</l>
          <l>Старіюся я.</l>
        </lg>
        <lg type="stanza">
          <l>На світ Божий не дивлюся,</l>
          <l>Ні до кого не горнуся...</l>
          <l>А матір стару...</l>
        </lg>
        <lg type="stanza">
          <l>Прости мене, моя мати!</l>
          <l>Буду тебе проклинати,</l>
          <l>Поки не умру.</l>
        </lg>
      </div1>
      <div1 type="poem">
        <head>«ОЙ Я СВОГО ЧОЛОВІКА...»</head>
        <docDate>1848</docDate>
        <lg type="stanza">
          <l>Ой я свого чоловіка</l>
          <l>В дорогу послала,</l>
          <l>А од шинку та до шинку</l>
          <l>Стежечку топтала.</l>
          <l>Та до куми заходила</l>
          <l>Пшона позичати,</l>
          <l>Отих дітей годувати</l>
          <l>В нетопленій хаті.</l>
          <l>І нагодувала,</l>
          <l>І спати поклала,</l>
          <l>Сама пішла до дяка</l>
          <l>Добувати п’ятака</l>
          <l>Та й заночувала.</l>
          <l>А із Криму чоловік</l>
          <l>Ледве ноги доволік.</l>
          <l>Воли поздихали,</l>
          <l>Вози поламались,</l>
          <l>З батіжками чумаченьки</l>
          <l>Додому вертались.</l>
          <l>Увійшов у хату,</l>
          <l>Ударивсь об поли:</l>
          <l>Лазять діти у запічку</l>
          <l>Голодні і голі.</l>
          <l>— А де ваша, діти, мати? — </l>
          <l>Сердешний питає.</l>
          <l>— Тату! тату! наша мати</l>
          <l>У шинку гуляє.</l>
        </lg>
      </div1>
      <div1 type="poem">
        <head>«ОЙ ВИОСТРЮ ТОВАРИША..»</head>
        <docDate>1848</docDate>
        <lg type="stanza">
          <l>Ой виострю товариша,</l>
          <l>Засуну в халяву</l>
          <l>Та піду шукати правди</l>
          <l>І тієї слави.</l>
          <l>Ой піду я не лугами</l>
          <l>І не берегами,</l>
          <l>А піду я не шляхами,</l>
          <l>А понад шляхами.</l>
          <l>Та спитаю в жидовина,</l>
          <l>В багатого пана,</l>
          <l>У шляхтича поганого</l>
          <l>В поганім жупані</l>
          <l>І у ченця, як трапиться,</l>
          <l>Нехай не гуляє,</l>
          <l>А Святе Письмо читає,</l>
          <l>Людей поучає,</l>
          <l>Щоб брат брата не різали</l>
          <l>Та не окрадали,</l>
          <l>Та в москалі вдовиченка</l>
          <l>Щоб не оддавали.</l>
        </lg>
      </div1>
      <div1 type="poem">
        <head>«ПО УЛИЦІ ВІТЕР ВІЄ...»</head>
        <docDate>1848</docDate>
        <lg type="stanza">
          <l>По улиці вітер віє</l>
          <l>Та сніг замітає.</l>
          <l>По улиці попідтинню</l>
          <l>Вдова шкандибає</l>
          <l>Під дзвіницю, сердешная,</l>
          <l>Руки простягати</l>
          <l>До тих самих, до багатих,</l>
          <l>Що сина в салдати</l>
          <l>Позаторік заголили.</l>
          <l>А думала жити...</l>
          <l>Хоч на старість у невістки</l>
          <l>В добрі одпочити.</l>
          <l>Не довелось. Виблагала</l>
          <l>Тую копійчину...</l>
          <l>Та Пречистій поставила</l>
          <l>Свічечку за сина.</l>
        </lg>
      </div1>
      <div1 type="poem">
        <head>«ОЙ СЯДУ Я ПІД ХАТОЮ...»</head>
        <docDate>1848</docDate>
        <lg type="stanza">
          <l>Ой сяду я під хатою,</l>
          <l>На улицю гляну,</l>
          <l>Як-то тії дівчаточка</l>
          <l>Без своєї Ганни,</l>
          <l>Без моєї Ганнусеньки</l>
          <l>У хрещика грають.</l>
          <l>І граються невесело,</l>
          <l>І не так співають</l>
          <l>Дівчаточка. А моєї</l>
          <l>Голубки немає.</l>
          <l>У свекрухи десь воркує,</l>
          <l>Мене виглядає.</l>
        </lg>
      </div1>
      <div1 type="poem">
        <head>«ЗАКУВАЛА ЗОЗУЛЕНЬКА..»</head>
        <docDate>1848</docDate>
        <lg type="stanza">
          <l>Закувала зозуленька</l>
          <l>В зеленому гаї,</l>
          <l>Заплакала дівчинонька — </l>
          <l>Дружини немає.</l>
          <l>А дівочі молодії</l>
          <l>Веселії літа,</l>
          <l>Як квіточки за водою,</l>
          <l>Пливуть з сього світа.</l>
          <l>Якби були батько, мати</l>
          <l>Та були б багаті,</l>
          <l>Було б кому полюбити,</l>
          <l>Було б кому взяти.</l>
          <l>А то нема, сиротою</l>
          <l>Отак і загину,</l>
          <l>Дівуючи в самотині</l>
          <l>Де-небудь під тином.</l>
        </lg>
      </div1>
      <div1 type="poem">
        <head>ШВАЧКА</head>
        <docDate>1848</docDate>
        <lg type="stanza">
          <l>«Ой не п’ється горілочка,</l>
          <l>Не п’ються й меди.</l>
          <l>Не будете шинкувати,</l>
          <l>Прокляті жиди.</l>
          <l>Ой не п’ється теє пиво,</l>
          <l>А я буду пить.</l>
          <l>Не дам же я вражим ляхам</l>
          <l>В Україні жить.</l>
          <l>Ходім, батьки-отамани,</l>
          <l>У Фастов в неділю</l>
          <l>Та надінем вражим ляхам</l>
          <l>Кошуленьку білу.</l>
          <l>Ні, не білу, а червону...</l>
          <l>Ходім погуляєм</l>
          <l>Та в пригоді свого батька</l>
          <l>Старого згадаєм,</l>
          <l>Полковника фастовського</l>
          <l>Славного Семена.</l>
          <l>Ходім, брати: не згинете,</l>
          <l>Хлопці, коло мене».</l>
        </lg>
        <lg type="stanza">
          <l>В Переп’яті гайдамаки</l>
          <l>Нишком ночували.</l>
          <l>До схід сонця у Фастові</l>
          <l>Хлоп’ята гуляли.</l>
          <l>Прийди з того Межигір’я,</l>
          <l>Наш славний Палію,</l>
          <l>Подивися, що той Швачка</l>
          <l>У Фастові діє!</l>
          <l>Добре діє! У Фастові,</l>
          <l>У славному місті,</l>
          <l>Прокотилось ляхів, жидів</l>
          <l>Не сто і не двісті, </l>
          <l>А тисячі. А майдани</l>
          <l>Кров почервонила.</l>
          <l>А оранди з костьолами,</l>
          <l>Мов свічки, згоріли.</l>
          <l>В самім замку невеличку</l>
          <l>Церковку святую</l>
          <l>Не спалено. Отам Швачка</l>
          <l>Співа «Алілуя».</l>
          <l>Хвалить Господа, веселий,</l>
          <l>І каже сідлати</l>
          <l>Коня свого вороного;</l>
          <l>Має погуляти</l>
          <l>У Бихові, славнім місті,</l>
          <l>З Левченком укупі,</l>
          <l>Потоптати жидівського</l>
          <l>Й шляхетського трупу.</l>
        </lg>
      </div1>
      <div1 type="poem">
        <head>«ОЙ НЕ П’ЮТЬСЯ ПИВА-МЕДИ...»</head>
        <docDate>1848</docDate>
        <lg type="stanza">
          <l>Ой не п’ються пива-меди,</l>
          <l>Не п’ється вода,</l>
          <l>Прилучилась з чумаченьком</l>
          <l>У степу біда.</l>
          <l>Заболіла головонька,</l>
          <l>Заболів живіт,</l>
          <l>Упав чумак коло воза,</l>
          <l>Упав та й лежить.</l>
          <l>Із Одеси преславної</l>
          <l>Завезли чуму,</l>
          <l>Покинули товариші — </l>
          <l>Горенько йому.</l>
          <l>Воли його коло воза</l>
          <l>Понуро стоять.</l>
          <l>А із степу гайворони</l>
          <l>До його летять.</l>
          <l>— Ой не клюйте, гайворони,</l>
          <l>Чумацького трупу,</l>
          <l>Наклювавшись, подохнете</l>
          <l>Коло мене вкупі.</l>
          <l>Ой полетіть, гайворони</l>
          <l>Мої сизокрилі,</l>
          <l>До батечка та скажіте,</l>
          <l>Щоб службу служили</l>
          <l>Та за мою грішну душу</l>
          <l>Псалтир прочитали,</l>
          <l>А дівчині молоденькій</l>
          <l>Скажіть, щоб не ждала.</l>
        </lg>
      </div1>
      <div1 type="poem">
        <head>«НА УЛИЦІ НЕВЕСЕЛО...»</head>
        <docDate>1848</docDate>
        <lg type="stanza">
          <l>На улиці невесело,</l>
          <l>В хаті батько лає,</l>
          <l>А до вдови на досвітки</l>
          <l>Мати не пускає.</l>
          <l>Що ж мені робити,</l>
          <l>Де мені подітись?</l>
          <l>Чи то з іншим полюбитись,</l>
          <l>Чи то утопитись?</l>
          <l>Ой надіну я сережки</l>
          <l>І добре намисто</l>
          <l>Та піду я на ярмарок</l>
          <l>В неділю на місто.</l>
          <l>Скажу йому: сватай мене</l>
          <l>Або одчепися!..</l>
          <l>Бо як мені у матері...</l>
          <l>То лучше топиться.</l>
        </lg>
      </div1>
      <div1 type="poem">
        <head>«У ТІЄЇ КАТЕРИНИ...»</head>
        <docDate>1848</docDate>
        <lg type="stanza">
          <l>У тієї Катерини</l>
          <l>Хата на помості,</l>
          <l>Із славного Запорожжя</l>
          <l>Наїхали гості.</l>
          <l>Один Семен Босий,</l>
          <l>Другий Іван Голий,</l>
          <l>Третій славний вдовиченко</l>
          <l>Іван Ярошенко.</l>
          <l>«З’їздили ми Польщу</l>
          <l>І всю Україну,</l>
          <l>А не бачили такої,</l>
          <l>Як се Катерина».</l>
          <l>Один каже: «Брате,</l>
          <l>Якби я багатий,</l>
          <l>То оддав би все золото</l>
          <l>Оцій Катерині</l>
          <l>За одну годину».</l>
          <l>Другий каже: «Друже,</l>
          <l>Якби я був дужий,</l>
          <l>То оддав би я всю силу</l>
          <l>За одну годину</l>
          <l>Оцій Катерині».</l>
          <l>Третій каже: «Діти,</l>
          <l>Нема того в світі,</l>
          <l>Чого б мені не зробити</l>
          <l>Для цієї Катерини</l>
          <l>За одну годину».</l>
        </lg>
        <lg type="stanza">
          <l>Катерина задумалась</l>
          <l>І третьому каже:</l>
          <l>«Єсть у мене брат єдиний</l>
          <l>У неволі вражій!</l>
          <l>У Криму десь пропадає, </l>
          <l>Хто його достане,</l>
          <l>То той мені, запорожці,</l>
          <l>Дружиною стане».</l>
          <l>Разом повставали,</l>
          <l>Коней посідлали,</l>
          <l>Поїхали визволяти</l>
          <l>Катриного брата.</l>
          <l>Один утопився</l>
          <l>У Дніпровім гирлі,</l>
          <l>Другого в Козлові</l>
          <l>На кіл посадили.</l>
          <l>Третій, [Іван] Ярошенко,</l>
          <l>Славний вдовиченко,</l>
          <l>З лютої неволі</l>
          <l>Із Бакчисараю</l>
          <l>Брата визволяє.</l>
        </lg>
        <lg type="stanza">
          <l>Заскрипіли рано двері</l>
          <l>У великій хаті.</l>
          <l>Вставай, вставай, Катерино,</l>
          <l>Брата зострічати.</l>
          <l>Катерина подивилась</l>
          <l>Та й заголосила:</l>
          <l>«Це не брат мій, це мій милий,</l>
          <l>Я тебе дурила...»</l>
          <l>«Одурила!..» — І Катрина</l>
          <l>Додолу скотилась</l>
          <l>Головонька... «Ходім, брате,</l>
          <l>З поганої хати».</l>
          <l>Поїхали запорожці</l>
          <l>Вітер доганяти.</l>
          <l>Катерину чорнобриву</l>
          <l>В полі поховали,</l>
          <l>А славнії запорожці</l>
          <l>В степу побратались.</l>
        </lg>
      </div1>
      <div1 type="poem">
        <head>«ІЗ-ЗА ГАЮ СОНЦЕ СХОДИТЬ...»</head>
        <docDate>1848</docDate>
        <lg type="stanza">
          <l>Із-за гаю сонце сходить,</l>
          <l>За гай і заходить.</l>
          <l>По долині увечері</l>
          <l>Козак смутний ходить.</l>
          <l>Ходить він годину,</l>
          <l>Ходить він і другу.</l>
          <l>Не виходить чорнобрива</l>
          <l>Із темного лугу,</l>
          <l>Не виходить зрадливая...</l>
          <l>А з яру та з лісу</l>
          <l>З собаками та псарями</l>
          <l>Їде пан гульвіса.</l>
          <l>Цькують його собаками,</l>
          <l>Крутять назад руки</l>
          <l>І завдають козакові</l>
          <l>Смертельниє муки;</l>
          <l>У льох його, молодого,</l>
          <l>Той пан замикає...</l>
          <l>А дівчину покриткою</l>
          <l>По світу пускає.</l>
        </lg>
      </div1>
      <div1 type="poem">
        <head>«ОЙ ПІШЛА Я У ЯР ЗА ВОДОЮ...»</head>
        <docDate>1848</docDate>
        <lg type="stanza">
          <l>Ой пішла я у яр за водою,</l>
          <l>Аж там милий гуляє з другою.</l>
          <l>А другая тая,</l>
          <l>Розлучниця злая,</l>
          <l>Багатая сосідонька,</l>
          <l>Вдова молодая.</l>
          <l>А я вчора з нею,</l>
          <l>З сією змією,</l>
          <l>В полі плоскінь вибирала</l>
          <l>Та все й розказала,</l>
          <l>Що як мене любить,</l>
          <l>Женитися буде,</l>
          <l>І до себе злую суку</l>
          <l>Просила в придане.</l>
          <l>Йване мій, Іване,</l>
          <l>Друже мій коханий,</l>
          <l>Побий тебе сила Божа</l>
          <l>На наглій дорозі.</l>
        </lg>
      </div1>
      <div1 type="poem">
        <head>«НЕ ТАК ТІЇ ВОРОГИ...»</head>
        <docDate>1848</docDate>
        <lg type="stanza">
          <l>Не так тії вороги,</l>
          <l>Як добрії люди — </l>
          <l>І окрадуть, жалкуючи,</l>
          <l>Плачучи, осудять,</l>
          <l>І попросять тебе в хату,</l>
          <l>І будуть вітати,</l>
          <l>І питать тебе про тебе,</l>
          <l>Щоб потім сміятись,</l>
          <l>Щоб з тебе сміятись,</l>
          <l>Щоб тебе добити...</l>
          <l>Без ворогів можна в світі</l>
          <l>Як-небудь прожити.</l>
          <l>А ці добрі люде</l>
          <l>Найдуть тебе всюди,</l>
          <l>І на тім світі добряги</l>
          <l>Тебе не забудуть.</l>
        </lg>
      </div1>
      <div1 type="poem">
        <head>«ОЙ ЛЮЛІ, ЛЮЛІ, МОЯ ДИТИНО...»</head>
        <docDate>1848</docDate>
        <lg type="stanza">
          <l>Ой люлі, люлі, моя дитино,</l>
          <l>Вдень і вночі.</l>
          <l>Підеш, мій сину, по Україні,</l>
          <l>Нас кленучи.</l>
          <l>Сину мій, сину, не клени тата,</l>
          <l>Не пом’яни.</l>
          <l>Мене, прокляту, я твоя мати,</l>
          <l>Мене клени.</l>
          <l>Мене не стане, не йди меж люди,</l>
          <l>Іди ти в гай,</l>
          <l>Гай не спитає й бачить не буде,</l>
          <l>Там і гуляй.</l>
          <l>Найдеш у гаї тую калину,</l>
          <l>То й пригорнись,</l>
          <l>Бо я любила, моя дитино,</l>
          <l>Її колись.</l>
          <l>Як підеш в села, у тії хати,</l>
          <l>То не журись.</l>
          <l>А як побачиш з дітками матір,</l>
          <l>То не дивись.</l>
        </lg>
      </div1>
      <div1 type="poem">
        <head>«ОЙ ЧОГО ТИ ПОЧОРНІЛО...»</head>
        <docDate>1848</docDate>
        <lg type="stanza">
          <l>Ой чого ти почорніло,</l>
          <l>Зеленеє поле?</l>
          <l>— Почорніло я од крові</l>
          <l>За вольную волю.</l>
          <l>Круг містечка Берестечка</l>
          <l>На чотири милі</l>
          <l>Мене славні запорожці</l>
          <l>Своїм трупом вкрили.</l>
          <l>Та ще мене гайворони</l>
          <l>Укрили з півночі...</l>
          <l>Клюють очі козацькії,</l>
          <l>А трупу не хочуть.</l>
          <l>Почорніло я, зелене,</l>
          <l>Та за вашу волю...</l>
          <l>Я знов буду зеленіти,</l>
          <l>А ви вже ніколи</l>
          <l>Не вернетеся на волю,</l>
          <l>Будете орати</l>
          <l>Мене стиха та орючи</l>
          <l>Долю проклинати.</l>
        </lg>
      </div1>
      <div1 type="poem">
        <head>«ТУМАН, ТУМАН ДОЛИНОЮ...»</head>
        <docDate>1848</docDate>
        <lg type="stanza">
          <l>Туман, туман долиною,</l>
          <l>Добре жити з родиною.</l>
          <l>А ще лучше за горою</l>
          <l>З дружиною молодою.</l>
          <l>Ой піду я темним гаєм,</l>
          <l>Дружиноньки пошукаю.</l>
          <l>Де ти? Де ти, озовися!</l>
          <l>Прийди, серце, пригорнися.</l>
          <l>Нумо, серце, лицятися</l>
          <l>Та поїдем вінчатися,</l>
          <l>Щоб не знали батько й мати,</l>
          <l>Де ми будем ночувати.</l>
          <l>Одружилась, заховалась,</l>
          <l>Бодай була не кохалась.</l>
          <l>Легше було б самій жити,</l>
          <l>Як з тобою в світі битись.</l>
        </lg>
      </div1>
      <div1 type="poem">
        <head>«У НЕДІЛЕНЬКУ У СВЯТУЮ...»</head>
        <docDate>1848</docDate>
        <lg type="stanza">
          <l>У неділеньку у святую,</l>
          <l>У досвітнюю годину,</l>
          <l>У славному-преславному</l>
          <l>Місті в Чигирині</l>
          <l>Задзвонили в усі дзвони,</l>
          <l>З гармати стріляли,</l>
          <l>Превелебную громаду</l>
          <l>Докупи скликали.</l>
          <l>З святими коровгами</l>
          <l>Та з Пречистими образами</l>
          <l>Народ з попами</l>
          <l>З усіх церков на гору йде,</l>
          <l>Мов та Божа пчола, гуде.</l>
          <l>З монастиря святого</l>
          <l>У золоті, аж сяє,</l>
          <l>Сам архімандрит вихожає,</l>
          <l>Акафіст читає,</l>
          <l>Поклони покладає.</l>
          <l>Поважно та тихо</l>
          <l>У раннюю пору</l>
          <l>На високу гору</l>
          <l>Сходилися полковники.</l>
          <l>І військо, як море,</l>
          <l>З знаменами, з бунчугами</l>
          <l>З Лугу виступало</l>
          <l>Та на трубах вигравало.</l>
          <l>І на горі разом стало.</l>
          <l>Замовкли гармати,</l>
          <l>Оніміли дзвони,</l>
          <l>І громада покладає</l>
          <l>Земниє поклони.</l>
          <l>Молебствіє архімандрит</l>
          <l>Сам на горі править,</l>
          <l>Святого Бога просить, хвалить,</l>
          <l>Щоб дав їм мудрості дознати,</l>
          <l>Гетьмана доброго обрати.</l>
          <l>І одногласне, одностайне </l>
          <l>Громада вибрала гетьмана — </l>
          <l>Преславного Лободу Івана,</l>
          <l>Лицаря старого,</l>
          <l>Брата військового.</l>
          <l>У труби затрубили,</l>
          <l>У дзвони задзвонили,</l>
          <l>Вдарили з гармати,</l>
          <l>Знаменами, бунчугами</l>
          <l>Гетьмана укрили.</l>
          <l>Гетьман старий ридає,</l>
          <l>До Бога руки знімає,</l>
          <l>Три поклони покладає</l>
          <l>Великій громаді</l>
          <l>І, мов дзвоном дзвонить,</l>
          <l>Говорить:</l>
          <l>— Спасибі вам, панове-молодці,</l>
          <l>Преславнії запорожці,</l>
          <l>За честь, за славу, за повагу,</l>
          <l>Що ви мені учинили,</l>
          <l>А ще б краще ви зробили,</l>
          <l>Якби замість старого</l>
          <l>Та обрали молодого</l>
          <l>Завзятого молодця,</l>
          <l>Преславного запорожця</l>
          <l>Павла Кравченка-Наливайка.</l>
          <l>Я стар чоловік, нездужаю встати,</l>
          <l>Буду йому пораду давати,</l>
          <l>По-батьківській научати,</l>
          <l>Як на ляха стати.</l>
          <l>Тепер прелютая година</l>
          <l>На нашій славній Україні.</l>
          <l>Не мені вас, братця,</l>
          <l>На ляха водити.</l>
          <l>Не мені тепер, старому,</l>
          <l>Булаву носити.</l>
          <l>Нехай носить Наливайко</l>
          <l>Козакам на славу,</l>
          <l>Щоб лякались вражі ляхи</l>
          <l>У своїй Варшаві. — </l>
          <l>Громада чмелем загула,</l>
          <l>У дзвони задзвонили,</l>
          <l>Гармата заревла,</l>
          <l>І бунчугами вкрили</l>
          <l>Преславного запорожця</l>
          <l>Павла Кравченка-Наливайка. </l>
        </lg>
      </div1>
      <div1 type="poem">
        <head>«У ПЕРЕТИКУ ХОДИЛА...»</head>
        <docDate>1848</docDate>
        <lg type="stanza">
          <l>У перетику ходила</l>
          <l>По оріхи,</l>
          <l>Мірошника полюбила</l>
          <l>Для потіхи.</l>
          <l>Мельник меле, шеретує,</l>
          <l>Обернеться, поцілує</l>
          <l>Для потіхи.</l>
        </lg>
        <lg type="stanza">
          <l>У перетику ходила</l>
          <l>По опеньки,</l>
          <l>Лимаренка полюбила,</l>
          <l>Молоденька.</l>
          <l>Лимар кичку зашиває,</l>
          <l>Мене горне, обнімає,</l>
          <l>Молоденьку.</l>
        </lg>
        <lg type="stanza">
          <l>У перетику ходила</l>
          <l>Я по дрова</l>
          <l>Та бондаря полюбила,</l>
          <l>Чорноброва.</l>
          <l>Бондар відра набиває,</l>
          <l>Мене горне, пригортає,</l>
          <l>Чорноброву.</l>
        </lg>
        <lg type="stanza">
          <l>Коли хочеш добре знати,</l>
          <l>Моя мати,</l>
          <l>Кого будеш попереду</l>
          <l>Зятем звати — </l>
          <l>Усіх, усіх, моя мамо,</l>
          <l>У неділеньку зятями</l>
          <l>Будеш звати.</l>
        </lg>
      </div1>
      <div1 type="poem">
        <head>«У НЕДІЛЕНЬКУ ТА РАНЕСЕНЬКО...»</head>
        <docDate>1848</docDate>
        <lg type="stanza">
          <l>У неділеньку та ранесенько,</l>
          <l>Ще сонечко не зіходило,</l>
          <l>А я, молоденька,</l>
          <l>На шлях, на дорогу</l>
          <l>Невеселая виходила.</l>
          <l>Я виходила за гай на долину,</l>
          <l>Щоб не бачила мати,</l>
          <l>Мого молодого</l>
          <l>Чумака з дороги</l>
          <l>Зострічати.</l>
          <l>Ой зострілась я</l>
          <l>За тими лозами</l>
          <l>Та з чумацькими возами.</l>
          <l>Ідуть його воли,</l>
          <l>Воли половії,</l>
          <l>Ідуть, ремиґають,</l>
          <l>А чумаченька мого молодого</l>
          <l>Коло воликів немає.</l>
          <l>Ой копали йому в степу при дорозі</l>
          <l>Та притиками яму,</l>
          <l>Завернули його у тую рогожу</l>
          <l>Та й спустили Івана</l>
          <l>У ту яму глибокую</l>
          <l>На високій могилі.</l>
          <l>Ой Боже милий! милий, милосердий,</l>
          <l>А я так його любила.</l>
        </lg>
      </div1>
      <div1 type="poem">
        <head>«НЕ ТОПОЛЮ ВИСОКУЮ...»</head>
        <docDate>1848</docDate>
        <lg type="stanza">
          <l>Не тополю високую</l>
          <l>Вітер нагинає,</l>
          <l>Дівчинонька одинока</l>
          <l>Долю зневажає.</l>
          <l>— Бодай тобі, доле,</l>
          <l>У морі втопитись,</l>
          <l>Що не даєш мені й досі</l>
          <l>Ні з ким полюбитись.</l>
          <l>Як дівчата цілуються,</l>
          <l>Як їх обнімають,</l>
          <l>І що тойді їм діється,</l>
          <l>Я й досі не знаю.</l>
          <l>І не знатиму. Ой, мамо,</l>
          <l>Страшно дівувати,</l>
          <l>Увесь вік свій дівувати,</l>
          <l>Ні з ким не кохатись.</l>
        </lg>
      </div1>
      <div1 type="poem">
        <head>«УТОПТАЛА СТЕЖЕЧКУ...»</head>
        <docDate>1848</docDate>
        <lg type="stanza">
          <l>Утоптала стежечку</l>
          <l>Через яр,</l>
          <l>Через гору, серденько,</l>
          <l>На базар.</l>
          <l>Продавала бублики</l>
          <l>Козакам,</l>
          <l>Вторговала, серденько,</l>
          <l>П’ятака.</l>
          <l>Я два шаги, два шаги</l>
          <l>Пропила,</l>
          <l>За копійку дудника</l>
          <l>Найняла.</l>
          <l>Заграй мені, дуднику,</l>
          <l>На дуду,</l>
          <l>Нехай своє лишенько</l>
          <l>Забуду.</l>
          <l>Отака я дівчина,</l>
          <l>Така я!</l>
          <l>Сватай мене, серденько,</l>
          <l>Вийду я.</l>
        </lg>
      </div1>
      <div1 type="poem">
        <head>«І ШИРОКУЮ ДОЛИНУ...»</head>
        <docDate>1848</docDate>
        <lg type="stanza">
          <l>І широкую долину,</l>
          <l>І високую могилу,</l>
          <l>І вечернюю годину,</l>
          <l>І що снилось-говорилось</l>
          <l>Не забуду я.</l>
          <l>Та що з того? Не побрались,</l>
          <l>Розійшлися, мов не знались.</l>
          <l>А тим часом дорогії</l>
          <l>Літа тії молодії</l>
          <l>Марне пронеслись.</l>
          <l>Помарніли ми обоє — </l>
          <l>Я в неволі, ти вдовою,</l>
          <l>Не живем, а тілько ходим</l>
          <l>Та згадуєм тії годи,</l>
          <l>Як жили колись.</l>
        </lg>
      </div1>
      <div1 type="poem">
        <head>«НАВГОРОДІ КОЛО БРОДУ...»</head>
        <docDate>1848</docDate>
        <lg type="stanza">
          <l>Навгороді коло броду</l>
          <l>Барвінок не сходить.</l>
          <l>Чомусь дівчина до броду</l>
          <l>По воду не ходить.</l>
          <l>Навгороді коло тину</l>
          <l>Сохне на тичині</l>
          <l>Хміль зелений, не виходить</l>
          <l>Дівчина з хатини.</l>
          <l>Навгороді коло броду</l>
          <l>Верба похилилась.</l>
          <l>Зажурилась чорнобрива,</l>
          <l>Тяжко зажурилась.</l>
          <l>Плаче, плаче та ридає,</l>
          <l>Як рибонька б’ється...</l>
          <l>А над нею, молодою,</l>
          <l>Поганець сміється.</l>
        </lg>
      </div1>
      <div1 type="poem">
        <head>«ЯКБИ МЕНІ, МАМО, НАМИСТО...»</head>
        <docDate>1848</docDate>
        <lg type="stanza">
          <l>Якби мені, мамо, намисто,</l>
          <l>То пішла б [я] завтра на місто,</l>
          <l>А на місті, мамо, на місті</l>
          <l>Грає, мамо, музика троїста.</l>
          <l>А дівчата з парубками</l>
          <l>Лицяються. Мамо! Мамо!</l>
          <l>Безталанна я!</l>
        </lg>
        <lg type="stanza">
          <l>Ой піду я Богу помолюся,</l>
          <l>Та піду я у найми наймуся,</l>
          <l>Та куплю я, мамо, черевики,</l>
          <l>Та найму я троїсті музики.</l>
          <l>Нехай люде не здивують,</l>
          <l>Як я, мамо, потанцюю.</l>
          <l>Доленько моя!</l>
        </lg>
        <lg type="stanza">
          <l>Не дай мені вік дівувати,</l>
          <l>Коси мої плести-заплітати,</l>
          <l>Бровенята дома зносити,</l>
          <l>В самотині віку дожити.</l>
          <l>А поки я заробляю,</l>
          <l>Чорні брови полиняють.</l>
          <l>Безталанна я!</l>
        </lg>
      </div1>
      <div1 type="poem">
        <head>«НЕ ХОЧУ Я ЖЕНИТИСЯ...»</head>
        <docDate>1848</docDate>
        <lg type="stanza">
          <l>— Не хочу я женитися,</l>
          <l>Не хочу я братись,</l>
          <l>Не хочу я у запічку</l>
          <l>Дітей годувати.</l>
          <l>Не хочу я, моя мати,</l>
          <l>За плугом ходити,</l>
          <l>Аксамитові жупани</l>
          <l>На ріллі носити.</l>
          <l>А піду я одружуся</l>
          <l>З моїм вірним другом,</l>
          <l>З славним батьком запорозьким</l>
          <l>Та з Великим Лугом.</l>
          <l>На Хортиці у матері</l>
          <l>Буду добре жити,</l>
          <l>У аксамиті ходити,</l>
          <l>Меди-вина пити. — </l>
          <l>Пішов козак нерозумний</l>
          <l>Слави добувати,</l>
          <l>Осталася сиротою</l>
          <l>Старенькая мати.</l>
          <l>Ой згадала в неділеньку,</l>
          <l>Сідаючи їсти:</l>
          <l>— Нема мого сина Йвана</l>
          <l>І немає вісти. — </l>
          <l>Не через два, не три літа,</l>
          <l>Не через чотири</l>
          <l>Вернувся наш запорожець,</l>
          <l>Як та хиря, хиря,</l>
          <l>Обідраний, облатаний,</l>
          <l>Калікою в хату.</l>
          <l>Оце тобі Запорожжя</l>
          <l>І сердешна мати! </l>
          <l>Нема кому привітати,</l>
          <l>Ні з ким пожуритись,</l>
          <l>Треба було б молодому,</l>
          <l>Треба б одружитись.</l>
          <l>Минулися молодії</l>
          <l>Веселії літа,</l>
          <l>Немає з ким ости[г]лого</l>
          <l>Серденька нагріти.</l>
          <l>Нема кому зострінути,</l>
          <l>Затопити хату,</l>
          <l>Нема кому води тії</l>
          <l>Каліці подати.</l>
        </lg>
      </div1>
      <div1 type="poem">
        <head>ЧУМА</head>
        <docDate>1848</docDate>
        <lg type="stanza">
          <l>Чума з лопатою ходила,</l>
          <l>Та гробовища рила, рила,</l>
          <l>Та трупом, трупом начиняла</l>
          <l>І со святими не співала,</l>
          <l>Чи городом, чи то селом</l>
          <l>Мете собі, як помелом.</l>
          <l>Весна, садочки зацвіли;</l>
          <l>Неначе полотном укриті,</l>
          <l>Росою Божою умиті,</l>
          <l>Біліють. Весело землі,</l>
          <l>Цвіте, красується цвітами,</l>
          <l>Садами темними, лугами.</l>
          <l>А люди біднії в селі,</l>
          <l>Неначе злякані ягнята,</l>
          <l>Позамикалися у хатах</l>
          <l>Та й мруть. По улицях воли</l>
          <l>Ревуть голодні, на городі</l>
          <l>Пасуться коні, не виходить</l>
          <l>Ніхто загнать, нагодувать,</l>
          <l>Неначе люди тії сплять.</l>
          <l>Заснули, добре, знать, заснули,</l>
          <l>Святу неділеньку забули,</l>
          <l>Бо дзвона вже давно не чуть.</l>
          <l>Сумують комини́ без диму,</l>
          <l>А за городами, за тином</l>
          <l>Могили чорнії ростуть.</l>
          <l>Під хатами поміж садами,</l>
          <l>Зашиті в шкуру і в смолі,</l>
          <l>Гробокопателі в селі</l>
          <l>Волочать трупи ланцюгами</l>
          <l>За царину — і засипають</l>
          <l>Без домовини. Дні минають,</l>
          <l>Минають місяці — село</l>
          <l>Навік замовкло, оніміло </l>
          <l>І кропивою поросло.</l>
          <l>Гробокопателі ходили,</l>
          <l>Та й ті під хатами лягли.</l>
          <l>Ніхто не вийшов вранці з хати,</l>
          <l>Щоб їх, сердешних, поховати,</l>
          <l>Під хатами і погнили.</l>
          <l>Мов оазис, в чистім полі</l>
          <l>Село зеленіє.</l>
          <l>Ніхто в його не заходить,</l>
          <l>Тілько вітер віє</l>
          <l>Та розносить жовте листя</l>
          <l>По жовтому полю.</l>
          <l>Довго воно зеленіло,</l>
          <l>Поки люди з поля</l>
          <l>Пожарище не пустили</l>
          <l>Та не запалили</l>
          <l>Села того зеленого.</l>
          <l>Згоріло, зотліло,</l>
          <l>Попіл вітром розмахало,</l>
          <l>І сліду не стало.</l>
          <l>Отаке-то людям горе</l>
          <l>Чума виробляла.</l>
        </lg>
      </div1>
      <div1 type="poem">
        <head>«І ЗНОВ МЕНІ НЕ ПРИВЕЗЛА...»</head>
        <docDate>1848</docDate>
        <lg type="stanza">
          <l>І знов мені не привезла</l>
          <l>Нічого почта з України...</l>
          <l>За грішнії, мабуть, діла</l>
          <l>Караюсь я в оцій пустині</l>
          <l>Сердитим Богом. Не мені</l>
          <l>Про теє знать, за що караюсь,</l>
          <l>Та й знать не хочеться мені.</l>
          <l>А серце плаче, як згадаю</l>
          <l>Хоч невеселії случаї</l>
          <l>І невеселії ті дні,</l>
          <l>Що пронеслися надо мною</l>
          <l>В моїй Україні колись...</l>
          <l>Колись божились та клялись,</l>
          <l>Братались, сестрились зо мною,</l>
          <l>Поки, мов хмара, розійшлись</l>
          <l>Без сльоз, роси тії святої.</l>
          <l>І довелося знов мені</l>
          <l>Людей на старості... Ні, ні,</l>
          <l>Вони з холери повмирали,</l>
          <l>А то б хоч клаптик переслали</l>
          <l>Того паперу . . . . . . . . . . . . . . .</l>
          <l>. . . . . . . . . . . . . . . . . . . . . . . . . .</l>
          <l>Ой із журби та із жалю,</l>
          <l>Щоб не бачить, як читають</l>
          <l>Листи тії, погуляю,</l>
          <l>Погуляю понад морем</l>
          <l>Та розважу своє горе,</l>
          <l>Та Україну згадаю,</l>
          <l>Та пісеньку заспіваю.</l>
          <l>Люде скажуть, люде зрадять.</l>
          <l>А вона мене порадить,</l>
          <l>І порадить, і розважить,</l>
          <l>І правдоньку мені скаже. </l>
        </lg>
      </div1>
      <div1 type="poem">
        <head>«В НЕВОЛІ, В САМОТІ НЕМАЄ...»</head>
        <docDate>1848</docDate>
        <lg type="stanza">
          <l>В неволі, в самоті немає,</l>
          <l>Нема з ким серце поєднать.</l>
          <l>Та сам собі оце шукаю</l>
          <l>Когось-то, з ним щоб розмовлять.</l>
          <l>Шукаю Бога, а нахожу</l>
          <l>Таке, що цур йому й казать.</l>
          <l>От що зробили з мене годи</l>
          <l>Та безталання; та ще й те,</l>
          <l>Що літечко моє святе</l>
          <l>Минуло хмарно, що немає</l>
          <l>Ніже єдиного случаю,</l>
          <l>Щоб доладу було згадать.</l>
          <l>А душу треба розважать,</l>
          <l>Бо їй так хочеться, так просить</l>
          <l>Хоч слова тихого; не чуть,</l>
          <l>І мов у полі сніг заносить</l>
          <l>Неохолонувший ще труп.</l>
        </lg>
      </div1>
      <div1 type="poem">
        <head>«ОЙ УМЕР СТАРИЙ БАТЬКО...»</head>
        <docDate>1848</docDate>
        <lg type="stanza">
          <l>— Ой умер старий батько</l>
          <l>І старенькая мати,</l>
          <l>Та нема кому щирої</l>
          <l>Тії радоньки дати.</l>
          <l>Що мені на світі,</l>
          <l>Сироті, робити?</l>
          <l>Чи йти в люде жити,</l>
          <l>Чи дома журитись?</l>
          <l>Ой піду я в гай зелений,</l>
          <l>Посажу я руту.</l>
          <l>Якщо зійде моя рута,</l>
          <l>Остануся тута,</l>
          <l>Прийде милий в мою хату</l>
          <l>Хазяїнувати.</l>
          <l>А як же ні, то я піду</l>
          <l>Доленьку шукати. — </l>
          <l>Посходила тая рута,</l>
          <l>В гаї зеленіє.</l>
          <l>А дівчина-сиротина</l>
          <l>У наймах марніє.</l>
        </lg>
      </div1>
      <div1 type="poem">
        <head>«НЕ ВЕРНУВСЯ ІЗ ПОХОДУ...»</head>
        <docDate>1848</docDate>
        <lg type="stanza">
          <l>Не вернувся із походу</l>
          <l>Гусарин- москаль.</l>
          <l>Чого ж мені його шкода,</l>
          <l>Чого його жаль?</l>
          <l>Що на йому жупан куций,</l>
          <l>Що гусарин чорноусий,</l>
          <l>Що Машою звав?</l>
          <l>Ні, не того мені шкода;</l>
          <l>А марніє моя врода,</l>
          <l>Люде не беруть.</l>
          <l>А на улиці дівчата</l>
          <l>Насміхаються, прокляті,</l>
          <l>Гусаркою звуть.</l>
        </lg>
      </div1>
      <div1 type="poem">
        <head>«У Вільні, городі преславнім»</head>
        <docDate>1848</docDate>
        <lg type="stanza">
          <l>У Вільні, городі преславнім,</l>
          <l>Оце случилося недавно,</l>
          <l>Ще був тойді... От як на те</l>
          <l>Не вбгаю в віршу цього слова...</l>
          <l>Тойді здоровий-прездоровий</l>
          <l>Зробили з його лазарет,</l>
          <l>А бакалярів розігнали</l>
          <l>За те, що шапки не ламали</l>
          <l>У Острій брамі. Дурня знать</l>
          <l>По походу. Отже назвать,</l>
          <l>Єй-богу, я його не вмію,</l>
          <l>Того студента, що ж нам діять?</l>
          <l>То синок був литовської</l>
          <l>Гордої графині.</l>
          <l>І хороше, і багате,</l>
          <l>І одна дитина,</l>
          <l>І училось не паничем,</l>
          <l>І шапку знімало</l>
          <l>В Острій брамі. Добре було,</l>
          <l>Та лихо спіткало!</l>
          <l>Улюбилося, сердешне,</l>
          <l>Було молодеє,</l>
          <l>У жидівку молодую</l>
          <l>Та й думало з нею,</l>
          <l>Щоб цього не знала мати,</l>
          <l>Звичайне побратись,</l>
          <l>Бо не можна ради дати,</l>
          <l>Що то за проклята!</l>
          <l>Мов змальована, сиділа</l>
          <l>До самої ночі</l>
          <l>Перед вікном і втирала</l>
          <l>Заплакані очі,</l>
          <l>Бо й вона таки любила — </l>
          <l>І страх як любила! </l>
          <l>Та на бульвар виходила</l>
          <l>І в школу ходила — </l>
          <l>Усе з батьком, то й не можна</l>
          <l>Було ради дати.</l>
          <l>І банкір якийсь із Любська <note type="footnote">Любськ — замок над Вілією.</note></l>
          <l>Жидівочку сватав.</l>
          <l>Що тут на світі робити?</l>
          <l>Хоч іти топитись</l>
          <l>До Закрету, не хочеться</l>
          <l>Без жидівки жити</l>
          <l>Студентові. А жид старий</l>
          <l>Ніби теє знає — </l>
          <l>Дочку свою одиночу</l>
          <l>В хаті замикає,</l>
          <l>Як іде до лавок вранці,</l>
          <l>І найма сторожу,</l>
          <l>Стару Рухлю. Ні, небоже,</l>
          <l>Рухля не поможе.</l>
          <l>Уже де вона на світі</l>
          <l>Роман сей читала</l>
          <l>З шовковою драбинкою — </l>
          <l>І Рухля не знала.</l>
          <l>Може, сама догадалась.</l>
          <l>Тілько заходилась</l>
          <l>Та сплела й собі такую</l>
          <l>І вночі спустилась</l>
          <l>До студента на улицю.</l>
          <l>І де б утікати,</l>
          <l>А вони — звичайне, діти — </l>
          <l>Любо ціловатись</l>
          <l>Коло воріт заходились.</l>
          <l>А жид ізнадвору,</l>
          <l>Мов скажений, вибігає</l>
          <l>З сокирою! Горе!</l>
          <l>Горе тобі, стара мати,</l>
          <l>Нема твого сина,</l>
          <l>На улиці валяється</l>
          <l>Убита дитина,</l>
          <l>Убитая жидовином,</l>
          <l>Горе тобі, мати.</l>
          <l>Жидівочка... де та сила</l>
          <l>Взялася в дитяти?</l>
          <l>Вихватила ту сокиру</l>
          <l>І батькові в груди</l>
          <l>Аж по обух вгородила.</l>
        </lg>
        <lg type="stanza">
          <l>Отаке-то чудо</l>
          <l>У тім місті преславному,</l>
          <l>У тій Вільні сталось.</l>
          <l>Дивувались довго люди,</l>
          <l>Де вона сховалась,</l>
          <l>Жидівочка та гадюча,</l>
          <l>Що батька убила?</l>
          <l>А вона вночі любенько</l>
          <l>В Вілії втопилась,</l>
          <l>Бо найшли її в Закреті,</l>
          <l>Там і поховали.</l>
          <l>А графиня без дитини,</l>
          <l>Сердешна, осталась.</l>
          <l>Поїхала у Рим, кажуть,</l>
          <l>Та десь опинилась,</l>
          <l>Та з маркізом якимсь голим,</l>
          <l>Кажуть, одружилась.</l>
          <l>Може, й брешуть, бо, звичайне,</l>
          <l>На те вони люди,</l>
          <l>І вдовицю не забудуть,</l>
          <l>І тую осудять!</l>
        </lg>
      </div1>
      <div1 type="poem">
        <head>«Заступила чорна хмара»</head>
        <docDate>1848</docDate>
        <lg type="stanza">
          <l>Заступила чорна хмара</l>
          <l>Та білую хмару.</l>
          <l>Виступили з-за лиману</l>
          <l>З турками татари.</l>
          <l>Із Полісся шляхта лізе,</l>
          <l>А гетьман-попович</l>
          <l>Із-за Дніпра напирає — </l>
          <l>Дурний Самойлович.</l>
          <l>З Ромоданом. Мов та галич,</l>
          <l>Вкрили Україну,</l>
          <l>Та й клюють єлико мога...</l>
          <l>А ти, Чигирине!</l>
          <l>А ти, старий Дорошенку,</l>
          <l>Запорозький брате!</l>
          <l>Нездужаєш чи боїшся</l>
          <l>На ворога стати?</l>
          <l>— Не боюсь я, отамани,</l>
          <l>Та жаль України, — </l>
          <l>І заплакав Дорошенко,</l>
          <l>Як тая дитина! — </l>
          <l>Не розсиплем вражу силу,</l>
          <l>Не встану я знову!..</l>
          <l>Возьміть мої гетьманськії</l>
          <l>Клейноди, панове,</l>
          <l>Та однесіть москалеві,</l>
          <l>Нехай Москва знає,</l>
          <l>Що гетьмана Дорошенка</l>
          <l>На світі немає.</l>
          <l>А я, брати-запорожці,</l>
          <l>Возьму собі рясу</l>
          <l>Та піду поклони бити</l>
          <l>В Межигор до Спаса. — </l>
          <l>Задзвонили в усі дзвони, </l>
          <l>Гармата гримала.</l>
          <l>У дві лави задніпрянці</l>
          <l>З москалями стали</l>
          <l>Аж на милю — меж лавами</l>
          <l>Понесли клейноди...</l>
          <l>Годі тобі, Петре, пити</l>
          <l>Із Тясмина воду.</l>
          <l>Положили ті клейноди</l>
          <l>Попенкові в ноги.</l>
          <l>Іди, Петре, в Межигор’я</l>
          <l>Молитися Богу.</l>
          <l>Не пустили Дорошенка,</l>
          <l>У рясі пізнали,</l>
          <l>Закували у кайдани,</l>
          <l>В Сосницю послали.</l>
          <l>А з Сосниці в Ярополче <note type="footnote">Село коло Москви.</note></l>
          <l>Віку доживати.</l>
          <l>Отак тобі довелося,</l>
          <l>Запорозький брате!</l>
        </lg>
        <lg type="stanza">
          <l>Виглянуло над Чигрином</l>
          <l>Сонце із-за хмари,</l>
          <l>Потягли в свої улуси</l>
          <l>З турками татаре.</l>
          <l>А ляхи з своїм Чарнецьким,</l>
          <l>З поганим Степаном,</l>
          <l>Запалили церкву Божу.</l>
          <l>І кості Богдана</l>
          <l>Й Тимошеві в Суботові</l>
          <l>Гарненько спалили</l>
          <l>Та й пішли собі у Польщу,</l>
          <l>Мов добре зробили.</l>
          <l>А москалі з Ромоданом</l>
          <l>В неділеньку рано</l>
          <l>Пішли собі з поповичем</l>
          <l>Шляхом Ромоданом.</l>
        </lg>
        <lg type="stanza">
          <l>Мов орел той приборканий,</l>
          <l>Без крил та без волі,</l>
          <l>Знеміг славний Дорошенко,</l>
          <l>Сидячи в неволі,</l>
          <l>Та й умер з нудьги. Остило</l>
          <l>Волочить кайдани.</l>
          <l>І забули в Україні</l>
          <l>Славного гетьмана.</l>
          <l>Тілько ти, святий Ростовський,</l>
          <l>Згадав у темниці</l>
          <l>Свого друга великого</l>
          <l>І звелів каплицю</l>
          <l>Над гетьманом змуровати,</l>
          <l>І Богу молитись</l>
          <l>За гетьмана, панахиду</l>
          <l>За Петра служити.</l>
          <l>І досі ще що рік Божий,</l>
          <l>Як день той настане,</l>
          <l>Ідуть править панахиду</l>
          <l>Над нашим гетьманом</l>
          <l>В Ярополчі.</l>
        </lg>
      </div1>
      <div1 type="poem">
        <head>«НЕ ДОДОМУ ВНОЧІ ЙДУЧИ...»</head>
        <docDate>1848</docDate>
        <lg type="stanza">
          <l>Не додому вночі йдучи</l>
          <l>З куминої хати</l>
          <l>І не спати лягаючи,</l>
          <l>Згадай мене, брате.</l>
          <l>А як прийде нудьга в гості</l>
          <l>Та й на ніч засяде,</l>
          <l>Отойді мене, мій друже,</l>
          <l>Зови на пораду.</l>
          <l>Отойді згадай в пустині,</l>
          <l>Далеко над морем,</l>
          <l>Свого друга веселого,</l>
          <l>Як він горе боре.</l>
          <l>Як він свої думи тії</l>
          <l>І серце убоге</l>
          <l>Заховавши, ходить собі,</l>
          <l>Та молиться Богу,</l>
          <l>Та згадує Україну</l>
          <l>І тебе, мій друже;</l>
          <l>Та іноді й пожуриться — </l>
          <l>Звичайне, не дуже,</l>
          <l>А так тілько. Надворі, бач,</l>
          <l>Наступає свято...</l>
          <l>Тяжко його, друже-брате,</l>
          <l>Самому стрічати</l>
          <l>У пустині. Завтра рано</l>
          <l>Заревуть дзвіниці</l>
          <l>В Україні; завтра рано</l>
          <l>До церкви молитись</l>
          <l>Підуть люде... Завтра ж рано</l>
          <l>Завиє голодний</l>
          <l>Звір в пустині, і повіє</l>
          <l>Ураган холодний. </l>
          <l>І занесе піском, снігом</l>
          <l>Курінь — мою хату.</l>
          <l>Отак мені доведеться</l>
          <l>Свято зострічати!</l>
          <l>Що ж діяти? На те й лихо,</l>
          <l>Щоб з тим лихом битись.</l>
          <l>А ти, друже мій єдиний,</l>
          <l>Як маєш журитись,</l>
          <l>Прочитай оцю цидулу</l>
          <l>І знай, що на світі</l>
          <l>Тілько й тяжко, що в пустині</l>
          <l>У неволі жити;</l>
          <l>Та й там живуть, хоч погано,</l>
          <l>Що ж діяти маю?</l>
          <l>Треба б вмерти. Так надія,</l>
          <l>Брате, не вмирає.</l>
        </lg>
      </div1>
    </body>
  </text>
</TEI>
