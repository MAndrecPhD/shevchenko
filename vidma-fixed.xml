<?xml version="1.0"?>
<text>
 <dum>
  <sp>
   <speaker>Цигане</speaker>
   <l>А відкіля ти, молодице?</l>
  </sp>
  <sp>
   <speaker>Відьма</speaker>
   <l>Хто, я?</l>
  </sp>
  <lg type="stanza">
   <l>(Співає.)</l>
   <l>Як була я молодиця,</l>
   <l>Цілували мене в лице, </l>
   <l>А як стала стара баба,</l>
   <l>Цілували б, була б рада.</l>
  </lg>
  <sp>
   <speaker>Циган</speaker>
   <lg type="stanza">
    <l>Співуча, нічого сказать.</l>
    <l>Якби собі таку достать,</l>
    <l>Та ще й з медведем...</l>
   </lg>
  </sp>
  <sp>
   <speaker>Відьма</speaker>
   <lg type="stanza">
    <l>Я співаю.</l>
    <l>Чи то сижу, чи то гуляю,</l>
    <l>Все співаю, все співаю,</l>
    <l>Уже забула говорить...</l>
    <l>А перше добре говорила.</l>
   </lg>
  </sp>
  <sp>
   <speaker>Циган</speaker>
   <l>Де ж ти була, що заблудила?</l>
  </sp>
  <sp>
   <speaker>Відьма</speaker>
   <l>Хто, я? чи ти?</l>
  </sp>
  <lg type="stanza">
   <l>(Шепче.)</l>
   <l>Цить лишень, цить.</l>
   <l>Он, бач, зо мною пан лежить.</l>
   <l>Огонь погас, а місяць сходить,</l>
   <l>В яру пасеться вовкулак...</l>
  </lg>
  <lg type="stanza">
   <l>(Усміхнувшись.)</l>
   <l>Я в приданках була, впилася,</l>
   <l>І молода не придалася...</l>
   <l>А все то прокляті пани</l>
   <l>З дівчатами такеє діють...</l>
   <l>Ще треба другу одружить.</l>
   <l>Піду, без мене не зуміють</l>
   <l>І в домовину положить...</l>
  </lg>
  <sp>
   <speaker>Цигане</speaker>
   <lg type="stanza">
    <l>Не йди, небого, будь ти з нами.</l>
    <l>У нас, єй-богу, добре жить.</l>
   </lg>
  </sp>
  <sp>
   <speaker>Відьма</speaker>
   <l>А діти єсть у вас?</l>
  </sp>
  <sp>
   <speaker>Цигане</speaker>
   <l>Немає. </l>
  </sp>
  <sp>
   <speaker>Відьма</speaker>
   <lg type="stanza">
    <l>Кого ж годуєте єсте?</l>
    <l>Кого ви спати кладете?</l>
    <l>Кого колишете вночі?</l>
    <l>Лягаючи і встаючи,</l>
    <l>За кого молитесь? Ох, діти!</l>
    <l>І все діти! і все діти!</l>
    <l>Не знаю, де од їх подітись.</l>
    <l>Де не піду, й вони за мною,</l>
    <l>Вони з’їдять мене колись...</l>
   </lg>
  </sp>
  <sp>
   <speaker>Цигане</speaker>
   <lg type="stanza">
    <l>Не плач, небого, не журись.</l>
    <l>У нас дітей нема й заводу.</l>
   </lg>
  </sp>
  <sp>
   <speaker>Відьма</speaker>
   <lg type="stanza">
    <l>Хоч з гори та в воду.</l>
    <l>І відьма тяжко заридала.</l>
    <l>Цигане мовчки дивувались,</l>
    <l>Поки поснули, де хто впав.</l>
    <l>Вона ж не спала, не журилась,</l>
    <l>Сиділа, ноги устромила</l>
    <l>В гарячий попіл. Виступав</l>
    <l>Щербатий місяць з-за могили</l>
    <l>І на шатро мов позирав,</l>
    <l>Аж поки хмари заступили.</l>
    <l>Чом не спиться багатому</l>
    <l>Сивому, гладкому?</l>
    <l>Чом не спиться убогому</l>
    <l>Сироті старому?</l>
    <l>Один дума, як би його</l>
    <l>Достроїть палати.</l>
    <l>Другий дума, як би його</l>
    <l>На подзвін придбати.</l>
    <l>Один старий одпочине</l>
    <l>В пишній домовині.</l>
    <l>Другий старий і так собі</l>
    <l>Де-небудь під тином.</l>
    <l>І обидва спочивають,</l>
    <l>І гадки не мають.</l>
    <l>Убогого не згадують,</l>
    <l>А того ще й лають. </l>
    <l>Коло огню старий циган</l>
    <l>З люлькою куняє.</l>
    <l>Позирає на приблуду</l>
    <l>Й на подзвін не дбає.</l>
   </lg>
  </sp>
  <sp>
   <speaker>Циган</speaker>
   <lg type="stanza">
    <l>Чому не ляжеш, не спочинеш?</l>
    <l>Зірниця сходить, подивись.</l>
   </lg>
  </sp>
  <sp>
   <speaker>Відьма</speaker>
   <l>Дивилась я, вже ти дивись.</l>
  </sp>
  <sp>
   <speaker>Циган</speaker>
   <lg type="stanza">
    <l>Ми рано рушимо, покинем,</l>
    <l>Як не проспишся.</l>
   </lg>
  </sp>
  <sp>
   <speaker>Відьма</speaker>
   <lg type="stanza">
    <l>Не просплюсь.</l>
    <l>Я вже ніколи не просплюсь.</l>
    <l>Отак де-небудь і загину</l>
    <l>У бур’яні...</l>
   </lg>
  </sp>
  <lg type="stanza">
   <l>(Співає тихо.)</l>
   <l>Гаю, гаю, темний гаю,</l>
   <l>Тихенький Дунаю,</l>
   <l>Ой у гаї погуляю,</l>
   <l>В Дунаї скупаюсь.</l>
   <l>В зеленому баговинні</l>
   <l>Трохи одпочину...</l>
   <l>Та, може, ще хоч каліку</l>
   <l>Приведу дитину...</l>
  </lg>
  <lg type="stanza">
   <l>Дарма, аби собі ходило</l>
   <l>Та вміло матір проклинать.</l>
   <l>А он, чи бачиш, на могилі</l>
   <l>Очима лупа кошеня?</l>
   <l>Іди до мене. Кицю, кицю...</l>
   <l>Не йде прокляте бісеня!</l>
   <l>А то дала б тобі напиться</l>
   <l>З моєї чистої криниці...</l>
  </lg>
  <lg type="stanza">
   <l>(Приспівує.)</l>
   <l>Стоїть кутя на покуті,</l>
   <l>А в запічку діти.</l>
   <l>Наплодила, наводила, </l>
   <l>Та нема де діти:</l>
   <l>Чи то потопити?</l>
   <l>Чи то подушити?</l>
   <l>Чи жидові на кров продать,</l>
   <l>А гроші пропити?</l>
  </lg>
  <lg type="stanza">
   <l>Що, добре наші завдають?</l>
   <l>Сідай лиш ближченько, отут.</l>
   <l>Ото-то й то! А ти не знаєш...</l>
   <l>Що я в Волощині була.</l>
   <l>Я розкажу, як нагадаю.</l>
   <l>Близнят в Бендерах привела.</l>
   <l>У білих Яссах колихала,</l>
   <l>У Дунаєві купала,</l>
   <l>В Туреччині сповила</l>
   <l>Та додому однесла — </l>
   <l>Аж у Київ. Та вже дома</l>
   <l>Без кадила, без кропила</l>
   <l>За три шаги охрестила,</l>
   <l>А три шаги пропила.</l>
   <l>Упилася, упилась!</l>
   <l>І досі п’яна!..</l>
   <l>І вже ніколи не просплюся,</l>
   <l>Бо я вже й Бога не боюся</l>
   <l>І не соромлюся людей.</l>
   <l>Коли б мені отих дітей</l>
   <l>Найти де-небудь! Ти не знаєш,</l>
   <l>Чи є в Туреччині война?</l>
  </lg>
  <sp>
   <speaker>Циган</speaker>
   <lg type="stanza">
    <l>Була колись, тепер нема.</l>
    <l>Умер найстарший старшина.</l>
   </lg>
  </sp>
  <sp>
   <speaker>Відьма</speaker>
   <lg type="stanza">
    <l>А я думала, що й досі...</l>
    <l>Аж уже немає.</l>
    <l>Слухай лишень, скажу тобі,</l>
    <l>Кого я шукаю.</l>
    <l>Я шукаю Наталочку</l>
    <l>Та сина Івана.</l>
    <l>Дочку свою Наталоньку...</l>
    <l>Та шукаю пана,</l>
    <l>Того ірода, що, знаєш?..</l>
    <l>Стривай, нагадала.</l>
    <l>Як була я молодою, </l>
    <l>І гадки не мала,</l>
    <l>По садочку похожала,</l>
    <l>Квітчалась, пишалась.</l>
    <l>А він мене і набачив,</l>
    <l>Ірод!.. І не снилось,</l>
    <l>Що я була крепачкою,</l>
    <l>А то б утопилась,</l>
    <l>Було б легше. От, набачив,</l>
    <l>Та й бере в покої,</l>
    <l>І стриже, неначе хлопця,</l>
    <l>І в поход з собою</l>
    <l>Бере мене. У Бендери</l>
    <l>Прийшли ми. Стояли</l>
    <l>З москалями на кватирях,</l>
    <l>А москалі за Дунаєм</l>
    <l>Турка воювали.</l>
    <l>Тут дав Бог мені близнята,</l>
    <l>Якраз против Спаса.</l>
    <l>А він мене і покинув,</l>
    <l>Не вступив і в хату,</l>
    <l>На дітей своїх не глянув,</l>
    <l>Луципер проклятий!</l>
    <l>Пішов собі з москалями,</l>
    <l>А я з байстрюками</l>
    <l>Повертала в Україну</l>
    <l>Степами, тернами,</l>
    <l>Острижена. Та й байдуже.</l>
    <l>У селах питала</l>
    <l>Шлях у Київ. І що з мене</l>
    <l>Люде насміялись...</l>
    <l>Трохи була не втопилась,</l>
    <l>Та жаль було кинуть</l>
    <l>Близняточок. То сяк, то так</l>
    <l>На свою країну</l>
    <l>Придибала. Одпочила,</l>
    <l>Вечера діждалась,</l>
    <l>Та й у село. Хотілось, бач,</l>
    <l>Щоб люде не знали.</l>
    <l>От я крадусь попідтинню</l>
    <l>До своєї хати.</l>
    <l>В хаті темно, нема дома</l>
    <l>Або вже ліг спати</l>
    <l>Мій батечко одинокий.</l>
    <l>Я ледве ступаю, </l>
    <l>Вхожу в хату. Аж щось стогне,</l>
    <l>Ніби умирає, — </l>
    <l>То мій батько. І нікому</l>
    <l>Ні перехрестити,</l>
    <l>Ні рук скласти. О прокляті,</l>
    <l>Лукавії діти,</l>
    <l>Що ви дієте на світі!..</l>
    <l>Я перелякалась,</l>
    <l>Хата пусткою смерділа.</l>
    <l>От я заховала</l>
    <l>Близнят своїх у коморі,</l>
    <l>Вбігаю у хату,</l>
    <l>А він уже ледве дише...</l>
    <l>Я до його: «Тату!</l>
    <l>Мій таточку! це я прийшла».</l>
    <l>За руки хватаю.</l>
    <l>«Це я», — кажу. А він мені</l>
    <l>Шепче: «Я прощаю.</l>
    <l>Я прощаю». Тілько й чула.</l>
    <l>Здається, я впала.</l>
    <l>І заснула. Якби була</l>
    <l>Довіку проспала!</l>
    <l>Опівночі прокинулась — </l>
    <l>Як у ямі, в хаті.</l>
    <l>А за руку батько давить.</l>
    <l>«Тату! — кричу. — Тату!»</l>
    <l>А він уже так, як крига...</l>
    <l>Насилу я руку</l>
    <l>Випручала. Що, цигане,</l>
    <l>Якби таку суку</l>
    <l>Тобі дочку. Що б зробив?</l>
   </lg>
  </sp>
  <sp>
   <speaker>Циган</speaker>
   <l>Єй-богу, не знаю.</l>
  </sp>
  <sp>
   <speaker>Відьма</speaker>
   <lg type="stanza">
    <l>Та мовчи вже, бо забуду.</l>
    <l>Потім не згадаю.</l>
    <l>Дітей, бачся, годувала</l>
    <l>Та в засік ховала.</l>
    <l>Та очіпок, се вже вранці,</l>
    <l>Клоччям вимощала,</l>
    <l>Щоб не знать було, що стрига.</l>
    <l>Прибралась, ходила, </l>
    <l>Поки люде домовину</l>
    <l>Надворі робили.</l>
    <l>Доробили, положили,</l>
    <l>Понесли, сховали...</l>
    <l>І одна я, як билина</l>
    <l>На полі, осталась</l>
    <l>На сім світі... Були діти,</l>
    <l>І тих не осталось.</l>
   </lg>
  </sp>
  <lg type="stanza">
   <l>Через яр ходила</l>
   <l>Та воду носила,</l>
   <l>Коровай сама бгала,</l>
   <l>Дочку оддавала,</l>
   <l>Сина оженила...</l>
   <l>І... гу...</l>
  </lg>
  <sp>
   <speaker>Циган</speaker>
   <l>Не скигли, бо ти всіх побудиш.</l>
  </sp>
  <sp>
   <speaker>Відьма</speaker>
   <l>Хіба я скиглю, навісний?</l>
  </sp>
  <sp>
   <speaker>Циган</speaker>
   <lg type="stanza">
    <l>Та добре, добре. Що дальш буде?</l>
    <l>Розказуй дальше.</l>
   </lg>
  </sp>
  <sp>
   <speaker>Відьма</speaker>
   <lg type="stanza">
    <l>Що даси?</l>
    <l>Навариш завтра мамалиги?</l>
    <l>Я кукурузи принесу.</l>
    <l>Нагадала! Нагадала!</l>
    <l>З дочкою ліг спати...</l>
    <l>Завдав сина у лакеї...</l>
    <l>Громадою з хати</l>
    <l>Виганяли... Нагадала.</l>
    <l>Я собак дражнила</l>
    <l>Попід вікнами з старцями.</l>
    <l>І байстрят носила</l>
    <l>За плечима. Щоб привчались...</l>
    <l>Аж і сам приїхав.</l>
    <l>Я до його кинулася,</l>
    <l>Забудучи лихо.</l>
    <l>Привітав мене, луципер, </l>
    <l>Бла[го]словив діток</l>
    <l>Та й забрав їх у покої...</l>
    <l>Ростуть мої квіти!</l>
    <l>Та й виросли. Сина Йвана</l>
    <l>Оддав якійсь пані</l>
    <l>У лакеї. А Наталю...</l>
    <l>Чи твої цигане</l>
    <l>Всі поснули?</l>
   </lg>
  </sp>
  <sp>
   <speaker>Циган</speaker>
   <l>Всі поснули.</l>
  </sp>
  <sp>
   <speaker>Відьма</speaker>
   <lg type="stanza">
    <l>Бо щоб не почули</l>
    <l>Мого слова. Страшно буде.</l>
    <l>І ти, старий друже,</l>
    <l>Злякаєшся, як вимовлю...</l>
    <l>Чи тобі байдуже?</l>
    <l>Наталоньку! Дитя своє!</l>
    <l>Ірод нечестивий!..</l>
    <l>Занапастив... А до того</l>
    <l>Посилає в Київ</l>
    <l>Мене, бачиш, молитися.</l>
    <l>Я, дурна, й ходила,</l>
    <l>І молилась... Ні, цигане,</l>
    <l>Я марне молилась.</l>
    <l>Чи в вас єсть бог який-небудь?</l>
    <l>В нас його немає...</l>
    <l>Пани вкрали та в шкатулі</l>
    <l>У себе й ховають.</l>
   </lg>
  </sp>
 </dum>
</text>
